༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG21278
ImageGroup:
11KG21325
LCCN:
n/a
ISBN:
9787542117670
Title:
བདེན་པའི་ལེའུ།
bden pa'i le'u/
Author:
སྐལ་ལྡན་རྒྱ་མཚོ།
skal ldan
rgya mtsho/
n/a
Descriptor:
Original Publication:
n/a;n/a
Place:
lan krulu/
Publisher:
kan su'u mi rigs dpe skrun khang /
Date:
2010
Volume:
1
1
Total Volumes:
TBRC Pages:
12
Introductory Pages:
n/a
Text Pages:
n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 3/2015



le:
1199)
གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
[238
བླ་ནག་པ་སྐལ་ལྡན་རྒྱ་མཚོས་བརྩམས། །
བདེན་པའི་ལེའུ།
ཀན་སུའུ་མི་རིགས་དཔེ་སྐྲུན་ཁང་།



Class No:
Acc, NJ9. P:12318
LTWA (Manuscript)
DHARAMSALA. H.P.
ཁྱོད་སྤྱི་བ་zi[ཛོད་ཁང་།



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིབས།
བདེན་པའི་ལེའུ།
བླ་ནག་པ་སྐལ་ལྡན་རྒྱ་མཚོས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
拉巴·嘎丹加措论文集:藏文/拉巴·嘎丹加
措著, -- 兰州:甘肃民族出版社,2010.11
ISBN 978-7-5421-1767-0
I. 1拉 I.O拉…0藏族一民族文化一中国
一文集一藏语 IV. OK281.4-53
中国版本图书馆CIP数据核字(2010) 第219129号
书名:拉南巴·嘎丹加措论文集
作 者:
拉巴·嘎丹加措著
责任编辑:益希措姆
封面设计:帕姆 嘎丹加措
版:甘肃民族出版社(730030 兰州市南滨河东路520号)
行:甘肃民族出版社发行部(730030 兰州市南
滨河东路 520号)
刷:甘肃新华印刷厂
本:850 毫米x1168 毫米 1/32 印张:7.75 插页:2
数:120千
次:2010年12月第1版 2010年12月第1次印刷
数:1~1000
号:ISBN 978-7-5421-1767-0
价:18.00 元(民文)
出发印开字版印书定
g
甘肃民族出版社图书若有破损、缺页或无文字现象,可
直接与本社联系调换。
邮编:730030 地址:兰州市南滨河东路520号 网址:http://www.gansumi.com
投稿邮箱:liuxintian@yahoo.com.cn
发行部:葛慧 联系电话:0931-8773271(传真)E-mail:gstagehui3271@tom.com
版权所有 翻印必究



བོད་ཀྱི་དཔེ་nཛོད་ཁང།
རད་
བདེན་པ་ནི་མི་སོ་སོའི་སྙིང་ལ་གནས་པས། དེ་བསྒྲུབ་པའི་ཁུར་བརྩོན་བྱེད་དགོས་པ་དང་།
གི་མཐོང་ཚུལ་དང་མཐུན་པར་བདེན་པའི་རྗེས་འབྲབས་བྱེད་དགོས། འོན་ཀྱང་རང་གི་བདེན་པའི་ལྟ་
ཚུལ་དེ་དང་མཐུན་པ་ཞིག་བྱེད་འཇུག་པའི་ཆེད་དུ་གཞན་གྱི་ཐོག་ལ་བཙན་ཤུགས་བྱེད་པའི་ཁེ་དབང་
གང་ཡང་མེད།
བདག་ནི་བདེན་པ་འཚོལ་བའི་སྐྱེས་བུ་ཉམ་ཆུང་བ་ཞིག་ཡིན་པས། བདེན་པ་བསྒྲུབ་པའི་སྐབས་
བདེན་སྒྲུབ་ཀྱི་གྲོགས་པོ་ཚང་མར་བློ་གཏད་གང་ཐུབ་བྱས་ཏེ་རང་གི་ཉེས་སྐྱོན་རྟོགས་པ་དང་སྐྱོན་སེལ་
བྱེད་ཅིང་ཡོད།
--གན་དྷི།



སྔོན་འགྲོའི་གཏམ།
གཟི་མིག་གསུམ་པ་དང་ཁོའི་དཔྱད་བརྗོད་རྩོམ་རིག
ཀླུ་སྨྱོན་ཧེ་རུ་ཀ
སྤྱིར་ན་འཇིག་རྟེན་འདིར་རིག་གཞུང་འདྲ་མིན་དང་ལྟ་བ་འདྲ་མིན། བསམ་བློ་
འདྲ་མིན་དང་ལག་ལེན་འདྲ་མིན་བསྣོལ་ནས་བསྡད་ཡོད་ཅིང་། ལྟ་བ་འདྲ་མིན་དེ་ཡང་
རིག་གཞུང་འདྲ་མིན་གྱིས་བསྐྱེད་བསྲིངས་ཤིང་། འཚོ་བའི་ཁྲོད་དུ་དེ་དག་ལ་བདེན་
པའི་རྒྱབ་རྟེན་འབོར་ཆེན་ཞིག་ཡོད་པ་དང་། རྙིང་ནས་བཙའ་ཆགས་ཡོད་པའི་བདེན་
དོན་དང་གསར་བས་འོད་འཚེར་བཞིན་པའི་བདེན་དོན། གསར་རྙིང་གི་བར་དོར
འཁྱམ་བཞིན་པའི་བདེན་དོན་སོགས་མིའི་འདུ་ཤེས་འཇོག་སྟངས་ཀྱི་ཀློང་ན་བདེན་
དོན་ལ་ཚད་གཞི་འདྲ་མིན་ཞིག་ཡོད།
ལོ་རྒྱུས་ཅུང་རིང་བའི་བོད་ཁ་བ་ཅན་གྱི་རྩོམ་རིག་སྒྱུ་རྩལ་གྱི་ཞིང་ས་ཆེན་པོ་འདིར་
མཚོན་ན། གནའ་ནས་ད་བར་འཚོ་བའི་གཏིང་རུམ་ནས་འབུས་ཤིང་སྒྱུ་རྩལ་གྱི་ཚད་
མཐོའི་དྲི་བསུང་འཐུལ་བའི་མཛེས་
ལ་བའི་མཛེས་སྡུག་བརྩམས་ཆོས་ཀྱི་མེ་ཏོག་སྣ་ཚོགས་བཞད་མྱོང་
ལ། ཕྱོགས་ལྷུང་དང་གཡོ་སྒྱུའི་ཚེར་མ་རྣོ་ཞིང་བླུན་རྨོངས་ཀྱི་དྲི་ངན་འཐུལ་བའི་སྒྱུ་རྩལ་
རྩོམ་རིག་གི་རྩྭ་ངན་ཡང་རབ་དང་རིམ་པ་ཞིག་སྐྱེས་མྱོང་ཡོད།
ངའི་ནུ་བོ་གཟི་མིག་གསུམ་པ ར་མཚོན་ན་སྐྱེས་མ་ཐག་ནས་ང་རང་གིས་ཕ་མ་
གཉིས་པ་ཞིག་གི་ཚུལ་དུ་རྒྱབ་ལ་ཁུར་ཅིང་མདུན་དུ་དཔྱངས་ནས་གཉོར་སྐྱོང་བྱས་པ་
དང་། ཅུང་ཟད་ཆེ་རུ་འཚར་ནས་བཟུང་སྟེ་གསེར་མདོག་གི་དབྱངས་གསལ་སོ་བཞིའི་
- 1 -



སྐྱེད་ཚལ་དང་ངུར་སྨྲིག་གི་རྒྱ་མཚོའི་ཀློང་དུ་ཁྲིད་པ་སོགས་ཏེ། དེང་སྐབས་བསམས་ན་
སྲིད་པ་སྒྱུ་མའི་གྲོང་གི་རྩེད་འཇོ་སྣ་ཚོགས་ལ་ཇི་ལྟར་རོལ་བ་ད་ང་རོལ་བའི་མྱོང་ཚོར་
ཐམས་ཅད་མདང་གསུམ་རྨི་ལམ་གྲོང་གི་ཟློས་གར་ཐུན་གཅིག་དང་འདྲ་བར་ལོ་ཟླའི་
འཁོར་སྐྱོད་ཀྱི་ཀློང་ནས་ནམ་ཡང་ཕྱིར་མི་ལོག་པའི་དུས་ཚོད་ཀྱི་གཏིང་རུམ་དུ་ཐིམ་ཟིན།
ང་རང་ཁ་བའི་འཇིག་རྟེན་དེར་ཁ་གྱེས་པའི་ལོ་ཟླ་རིང་མོ་འདི་དག་གི་རིང་ལ། ནུ་
བོ་གཟི་མིག་གསུམ་པས་བྲིས་པའི་སྙན་ངག་དང་ལྷུག་རྩོམ། དཔྱད་རྩོམ་སོགས་བོད་ཁུལ་
གྱི་དུས་དེབ་དང་ཚགས་པར་སྣ་ཚོགས་ལས་མཐོང་ཞིང་ཐོས་པར་གྱུར་ཅིང་། རེ་ཟུང་
ཞིག་ཚིག་གི་ཆ་ནས་སྙན་སྙན་ལྟར་སྣང་ཡང་དོན་གྱི་ལྗིད་ཁོག་དེ་ཙམ་མེད་པ་དང༌།
འགའ་རེ་ནང་དོན་གྱི་ཕྱོགས་ནས་ཅུང་ལེགས་ཀྱང་ཚིག་གི་ཆ་ནས་ཅུང་ཐལ་དྲགས་པ་
སོགས་ཡོད་ཅིང་། ལྟོས་བཅས་ཀྱི་ཆ་ནས་བརྗོད་ན་རྩོམ་ཡིག་གི་བརྒྱུ་ཆའི་ངེས་ཅན་ཞིག་
གསར་སྐྱེས་རྩོམ་པ་བོ་ཞིག་གི་རྣམ་དཔྱོད་པས་ཅུང་ཟད་བརྒལ་ནས་ས་ཆའི་ཚོད་ཀྱི་རི་
དྭགས་ཀྱི་རིགས་སུ་གྱུར་བ་ཡང་རེ་ཟུང་འདུག
རྩོམ་རིག་སྒྱུ་རྩལ་གྱི་བྱ་གཞག་འདི་ཡར་རྒྱས་སུ་འགྲོ་བ་ལ་དཔྱད་བརྗོད་པའི་སྐྱོན་
བརྗོད་དང་གདེང་འཇོག་ཁོ་ནས་ནུས་པ་ཆེན་པོ་ཞིག་འདོན་མི་ཐུབ་པར། རྩོམ་པ་བོ་
རང་ངོས་ཀྱི་དགའ་སྐྱོ་ཆགས་སྡང་གི་ཚོར་བ་སྣ་ཚོགས་ཀྱིས་རྩོམ་ཡིག་གི་རྐང་བཟུང་ཡོད་
མིན་དེ་ཧ་ཅང་གལ་ཆེ་ཞིང་། དཔེར་ན་ (དཔག་བསམ་འཁྲི་ཤིང་ དང་ སྐྱེས་རབས་སོ་
བཞི་བ》 《གཞོན་ནུ་ཟླ་མེད་ཀྱི་རྟོགས་བརྗོད་ སོགས་ཀྱི་རྩོམ་པ་བོ་དེ་དག་དང་། ཡང་
རྩོམ་ཡིག་དེ་དག་ལ་དཔྱད་བརྗོད་སྤེལ་མཁན་ཚོས་རང་རང་གི་དུས་རབས་དེ་དང་རྒྱུང་
ཐག་རིང་བའི་མི་སྣའི་ལོ་རྒྱུས་དང་བརྩམས་ཆོས་ཀྱི་ཁྱད་ཆོས་བརྗོད་དགོས་པས། ལོ་ངོ་
-2-



བརྒྱ་ཕྲག་མང་བོའི་སྔོན་གྱི་མི་སྣའི་སྣང་བརྙན་བཞེང་སྐྲུན་བྱེད་པ་ལ་རྩོམ་པ་བོའི་རྟོགས་
བཟོས་སྒྱུ་རྩལ་གྱི་ཆུ་ཚད་མཐོན་པོ་ཞིག་མེད་
ག་མེད་པར་ཡོང་ཐབས་མེད་པ་དང་། (སྤྲིན་གྱི་ཕོ་
ཉ་༔ ལྟ་བུའི་རིགས་རེ་ཟུང་མ་གཏོགས་རྩོམ་པ་བོས་འདས་པའི་ལོ་རྒྱུས་སྙན་ངག་གི་ལམ་
ནས་ལོ་རྒྱུས་བཞེངས་འབྲི་བྱེད་སྐབས་ལེགས་འགྲུབ་ཕུན་སུམ་ཚོགས་པ་བྱུང་ཡོད་པ་
ཅུང་དཀོན་པར་སྣང་། དེ་བཞིན་སྐབས་བབ་ཀྱི་དཔྱད་བརྗོད་རྩོམ་ཡིག་དག་ཀྱང་འདས་
པའི་ལོ་རྒྱུས་ནང་གི་མིས་བྲིས་ཟིན་པའི་རྩོམ་ལུས་སྣ་ཚོགས་ལ་དབྱེ་ཞིབ་བྱས་པ་ཞིག་
ཡིན་པས། དཔྱད་གཞིའི་བརྩམས་ཆོས་དེ་དག་འབྲི་སྐབས་ཀྱི་དུས་ཚོད་རེ་རེ་དང་དེ་
དུས་ཀྱི་རྩོམ་པ་བོའི་རྟོག་འགྱུ་ཐམས་ཅད་ད་ལྟ་སྒྲ་ཙམ་ཚིག་ཙམ་མ་གཏོགས་དུས་ཚོད་
ཀྱི་ཀློང་ནས་རྙེད་དུ་མེད་ཅིང་། ད་ལྟ་གཟི་མིག་གསུམ་པས་བྲིས་པའི་དཔྱད་རྩོམ་འདི་
དག་ནི་ཕྱོགས་གཅིག་ཁོ་ནའི་དཔྱད་བརྗོད་ཡིན་གྱི། སྙན་ངག་གིས་མཚོན་པའི་འདས་
པའི་བརྩམས་ཆོས་དེ་དག་ཡོངས་སུ་མཚོན་ཐུབ་པའི་དཔྱད་རྩོམ་ནི་འཇིག་རྟེན་འདིའི་
སྟེང་དུ་སུས་ཀྱང་རྙེད་ཐབས་མེད།
དེང་རབས་བོད་ཀྱི་རྩོམ་རིག་སྤྱི་ཚོགས་ཁྲོད་དུ་སྙན་ངག་དང་བརྩམས་སྒྲུང་འབྲི་
མཁན་ཅུང་མང་ནི་ཡང་། དཔྱད་བརྗོད་རྩོམ་ཡིག་འབྲི་མཁན་ཅུང་དཀོན་པ་དང་།
དཔྱད་རྩོམ་དེ་ཡང་མཁས་མིང་འཛིན་པ་ཞིག་གིས་བྲིས་མེད་ཚེ་ལྟ་ཀློག་དེ་ཙམ་མི་བྱེད་
པའི་མཁའ་དབུགས་རབ་རིབ་ཅིག་གང་སར་འཐིབས་འདུག ཡིན་ན་ཡང་ང་ཚོར་
ཚོགས་ཁྲོད་ཀྱི་གསར་སྐྱེས་རྩོམ་པ་བོ་དག་གི་དཔྱད་བརྗོད་རྩོམ་ཡིག་དག་ལ་ཡང་མིག་རྣ་
གཡོར་ད གོ ས ་ པ འི་གོ མས ་ ག ཤིས་ ཤི ག་ མ་འཇགས་ ཐབས་མེད་དུ་མཐོང་གི་
འདུག གཅིག་བྱས་ན་རྩོམ་པ་བོ་རྒན་རབས་པའི་སྤྱི་ཚོགས་དང་གཞོན་རབས་པའི་སྤྱི་
-3-



ཚོགས་གཉིས་ཀྱི་རྩོམ་རིག་འཇིག་རྟེན་ལ་བཟུང་བའི་ལྟ་ཚུལ་མི་འདྲ་བ་ཡིན་སྲིད་པས།
དེབ་ཆུང་འདི་ཉིད་འཇིག་རྟེན་འདི་གཉིས་ཀྱི་བར་ཐག་སྦྲེལ་བྱེད་ཀྱི་ཟམ་པ་ཆུང་ཆུང་
ཞིག་ཏུ་མི་འགྱུར་བའི་སྡོམ་ཚིག་སུས་འཇོག་ཐུབ།
བསྟོད་མི་ཤེས་པས་བསྟོད་པ་དང་སྨོད་མི་ཤེས་པས་སྨོད་པ་ཐམས་ཅད་མི་རུང་བ་
ཞིག་མིན་མོད། བོད་མི་རང་གི་རིག་པའི་འཆར་སྒོ་དང་མཐུན་མི་མཐུན་དང་། བོད་མི་
རང་གི་རྟོགས་པ་སད་ཐུབ་མི་ཐུབ་ཀྱི་རྐྱེན་རྩེ་དག་ལ་དམིགས་ནས། དེབ་འདིའི་ནང་གི་
དཔྱད་རྩོམ་དག་ཀྱང་ཉི་འོད་སའི་གོ་ལའི་སྤྱི་གཙུག་ཏུ་འཕྲོས་པ་ཇི་བཞིན། སའི་གོ་ལ་
རང་གི་འཐེན་ཤུགས་དང་འཚམས་ནས་ཕན་པའི་གཞིར་གྱུར་བ་ཁག་ཅིག་དང་། དེ་
ལས་ལྡོག་སྟེ་ཡུལ་དུས་མ་མཐུན་པར་སླར་ཡང་སྟོང་བའི་དབྱིངས་སུ་ཡལ་བར་གྱུར་བ་
རིགས་གཉིས་ཡོད་པར་བསམས། བྱ་དངོས་གང་ཞིག་ལ་དཔྱད་དུས། དཔྱད་མཁན་རང་
ཉིད་ཀྱི་ཤེས་རབ་གཅིག་པུས་མི་ལྡེངས་པར་དཔྱད་བྱ་དེའི་ངོས་ནས་ཀྱང་ལྡོག་འོད་ཅིག་
འཕྲོ་དགོས་ཀྱི་ཡོད་པ་སྟེ། དེ་ལ་དམིགས་ནས་རང་རེའི་སྔོན་བྱོན་མེས་པོ་དག་གིས་ཆུ་ལཾ
ཆུ་བཞག་” ཅེས་པའི་ཚིག་གྲུབ་ཅིག་གསར་བཟོ་གནང་ཡོད་པ་རེད། གཟི་མིག་གསུམ་པ་
འི་དཔྱད་བརྗོད་འདི་དག་དཔྱད་བྱའི་ཡུལ་དང་ཆུ་ལ་ཆུ་བཞག་ཡིན་པའི་ཁ
བཞག་ཡིན་པའི་ཁ་ཚོན་ ག
ཅོད་མི་ཐུབ་ཀྱང་འོ་ཆུ་གཅིག་འདྲེས་སུ་སོང་བ་ཡང་མེད་ཅེས་སྨྲ་མི་སྤོབས་ཏེ། ཁོ་རང་གི་
ས་ཆུང་བྱིས་པའི་དུས་ནས་བཟུང་སྟེ་ད་ལྟ་ལ་ཐུག་གི་བར་དུ་རང་ཉིད་ཀྱི་དུས་སྐར་ ཡོ
ད་ཚད་ལས་བརྒྱུ་ཆའི་ངེས་ཅན་ཞིག་བོད་ཀྱི་རྩོམ་རིག་འབྲི་ཀློག་དཔྱད་གསུམ་གྱི་ཆེད་དུ་
བཏང་ཡོད།
འཛམ་གླིང་ཆུང་དུ་ཕྱིན་པའི་ཉེར་ལེན་གྱིས་རྩོམ་རིག་རིག་པའི་གཞུང་ལུགས་ཀྱང་
-4-



ཁ་ཕྱོགས་གཅིག་ཏུ་མི་འགྱུར་བའི་ངེས་པ་མེད་ཅིང་། དཔྱད་བརྗོད་རྩོམ་རིག་གི་ཕྱོགས་
སྟོན་འཁོར་ལོ་ཡང་མཚམས་ཐིག་གཅིག་གི་སྟེང་དུ་མི་འཁོར་བའི་ཁ་ཚོན་གཅོད་མི་ཐུབ།
དེའི་ཕྱིར་སྔོན་ཆད་མ་བརྗོད་པ་ཡང་འདིར་ཡོད་མེད་མི་ཤེས་ལ། ཕྱིན་ཆད་མི་བརྗོད་པ་
ཞིག་ཀྱང་འདིར་མི་སྣང་བའི་གཏན་ཚིགས་མི་སྣང་། ཡིན་ཡང་མིའི་ཤེས་རབ་དང་རྣམ་
དཔྱོད་དག་ནི་ཉི་ཟེར་ཁྲོད་ཀྱི་རྡུལ་ཕྲན་བཞིན་སྤྱི་ལྡོག་དང་རང་ལྡོག་གི་འོད་ཟེར་འབར་
བཞིན་པ་ཤ་སྟག་ཡིན་པས། རང་ཚོད་ཀྱིས་ནུས་པ་རེ་འདོན་པ་དང་། རང་ནུས་ཀྱི་ལམ་
ཁ་རེ་སྟོན་བཞིན་ཡོད་པ་སུས་ཀྱང་བསྙོན་དུ་མེད་ན། དེབ་འདིས་ཁུར་དུ་བླངས་པའི་
ཡུལ་དང་ཡུལ་ཅན་ནམ་བརྗོད་བྱ་རྗོད་བྱེད་ཀྱི་ཤོངས་ཚད་ཀྱང་དམིགས་ཡུལ་ངེས་ཅན་
ཞིག་གི་སྟེང་ནས་བརྗོད་ན་རྒྱ་ཆེ་ཞིང་མཐའ་ཀླས་པ་ཞིག་རེད། གལ་སྲིད་དེང་སྐབས་
ཀྱང་ལེགས་བཤད་བྱུང་ན་བྱིས་པ་ལས་ཀྱང་ལེན་པའི་རྣམ་དཔྱོད་ཅན་རེ་ཟུང་ད་དུང་
འཇིག་རྟེན་འདིར་འཚོ་ཞིང་གཞེས་པ་བདེན་ན། དེབ་ཆུང་འདིའི་ནང་དུ་ཁྱེད་ཅག་ལ་
མཐོ་སྒང་གི་རྫ་གསེབ་ཅིག་ནས་ཡངས་པའི་རྒྱལ་ཁམས་འགྲིམས་པའི་བླ་ནག་པ་གཟི་
མིག་གསུམ་པའི་དཀའ་སྤྱད་སྡུག་རུས་ཀྱི་ལོ་ཟླའི་ནང་གི་གཡུར་དུ་ཟ་བའི་གྲུབ་འབྲས་
ཤིག་གི་བཤམ་སྟོན་ཐེངས་ཤིག་དང་། བཤམ་སྟོན་དེའི་ཁྲོད་ཀྱི་ཤེས་རབ་དང་སྤོབས་པ།
མཛེས་དཔྱོད་དང་རང་གཤིས། རྨོངས་པ་དང་ཧོལ་རྒྱུགས། ཕྱོགས་ལྷུང་དང་ཞན་ཆ་
སོགས་མི་བུ་སུ་ཞིག་ལ་ཡང་ཡོད་ཆོག་པའི་ཐུན་མོང་གི་ཐོན་རྗེས་རེ་རེ་བཞིན་ཁྱེད་ཀྱི་
མིག་ལམ་དུ་སྣང་ཡོང་གི་རེད།
ཅེས་གཟི་མིག་གསུམ་པའི་ཕུ་བོ་ཀླུ་སྨྱོན་གྱིས་སྤྱི་ལོ་ཉིས་སྟོང་བཅུ་ལོའི་ཟླ་བཞི་བའི་ཚེས་
བཅུ་དྲུག་ལ།
-5 -



དཀར་ཆག
་
...... (1)
(20)
..... ( 27）
(49）
...... (15）
སྔོན་འགྲོའི་གཏམ།
(1)
སློབ་གསོ་གླེང་བ།........
གོམས་སྲོལ་གླེང་བ།.….....
རྩོམ་རིག་གླེང་བ།
སྲོལ་རྒྱུན་སྙན་ངག་གླེང་བ།
ལྷུག་རྩོམ་སྙན་ངག་གླེང་བ།
བོད་ཀྱི་དེང་རབས་རྩོམ་རིག་གི་འཕེལ་ཕྱོགས་གླེང་བ།
གཟི་ཡི་རིན་ཐང་གླེང་བ།
ངག་གི་སྒྱུ་རྩལ་གླེང་བ།
དེང་རབས་དཔྱད་བརྗོད་པའི་སྐྱོན་ཆ་གླེང་བ།
མི་རྒོད་ལ་སྤྲིངས་པའི་བསླབ་བྱ་བྱམས་བརྩེ་ཆར་འབེབས་མ།.......... (157)
མི་རྒོད་སོགས་ལ་ཕུལ་བའི་སྙིང་གཏམ་མཐུན་པ་སྤུན་བཞི་མ།
སྐད་ཆའི་སྒྱུ་རྩལ་དང་རྩོམ་རིག་དངོས།
(85)
(98)
( 110)
(129)
(161)
( 166)
- 1 -



(17)
( 1a3)
( j85)
( 190)
........（ 198)
( 202)
（ཁྱེའུ་དཀར་བོའི》ཕྲན་དཔྱད།…..
ལྗང་བུའི་སྙན་རྩོམ་《གངས》ཀྱི་དཔྱད་མྱོང་།
ཉེན་བརྡ།
སྙན་ངག་གི་ཁོར་ཡུག་ལ་བསྒྲགས་པའི་ཐ་ཚིག
སྙན་ངག་གི་གསང་མིག་བཅོ་བརྒྱད།
དབྱངས་ཀྱི་ཁྱེའུ.….........
མིའི་རིགས་ཀྱི་བླ་སྲོག་གི་ནག་ཉེས་ལ་རྒོལ་བའི་གཏམ...་
དགྲ་བཅོམ་པར་སྤྲིངས་པའི་སྐད་ཆ་དོན་ཚན་གསུམ།
དྲ་གྲོགས་ས་དཀར་བོར་ཞུས་པ།......་
ཁུ་སིམ་པོའི་བསམ་ག
མ་གཞིག་བྱེད་སྟངས་ཤིག.
ལྷག་བསམ་འཁོལ་བའི་ཞུ་ཚིག་གཙང་མ།.
མཇུག་གི་གཏམ...
(206)
(212)
(218）
(221）
.....（227)
......（232)
-2-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སློབ་གསོ་གླེང་བ།
དང་བོ། ཅི་ཞིག་ལ་སློབ་གསོ་ཟེར།
མིའི་རིགས་ཀྱི་ངོས་ནས་བཤད་ན་ང་ཚོའི་འཚོ་སྡོད་ཀྱི་གནས་བབ་དང་ཚེ་སྲོག་གི་
རིན་ཐང་གང་ཡིན་ཡང་ལེགས་བཅོས་དང་མངོན་འགྱུར་བྱེད་པ་ལ་སློབ་གསོ་ནི་དེའི་
གཞི་འཛིན་སའི་མ་མཐའི་ཆ་རྐྱེན་གལ་ཆེན་ཞིག་ཏུ་མངོན། མིའི་རིགས་ཀྱི་གདོད་མའི་
བློ་རིག་གི་སྣང་ཚུལ་དེ་ཉིད་ཧ་ཅང་དྭངས་གཙང་གི་ངོ་བོར་གྲུབ་ཅིང་དེའང་དོན་དངོས་
སུ་བླུན་རྨོངས་ཀྱི་ཚུལ་དུ་གནས་པས་ན། སློབ་གསོའི་ཉམས་མྱོང་གིས་མི་རྣམས་སད་
རྟོགས་འབྱུང་དུ་བཅུག་ནས་ཤེས་རིག་དར་བ་དང་བྱམས་སྙིང་རྗེ་སོགས་ཀུན་སྤྱོད་ཀྱི་མ་
ལག་འཐུས་ཚང་བསྐྲུན་ཏེ། འཇིག་རྟེན་ལ་སྙིང་བོ་ཡོད་པ་དང་འཚོ་གནས་ཀྱི་ཁེ་ཕན་
དངོས་་
ས་ལ་ཁ་ཕྱོགས་ནས་རླབས་ཆེན་གྱི་ཕུགས་བསམ་འཆང་སྟེ་ཤེས་བྱ་ཡོད་དོ་ཅོག་གི་
མཐའ་མཇུག་གི་དེ་ཉིད་ངོ་མ་འཚོལ་སྙེག་བྱེད་པ་སོགས་ཀྱི་སྣང་ཚུལ་མཐའ་དག་སློབ་
གསོའི་བྱེད་ཐབས་བརྒྱུད་ནས་མངོན་འགྱུར་བྱུང་བ་ཡིན། དེ་བས་སློབ་གསོ་ནི་མི་
རྣམས་ཀྱིས་ངེས་པར་དུ་མྱོང་དགོས་པའི་མི་ཚེའི་བརྒྱུད་རིམ་གལ་ཆེན་ཞིག་སྟེ། ཀུན་
སྤྱོད་དང་བསམ་བློ་ལེགས་བཅོས་ཀྱི་སྨན་མཆོག་ཅིག་ཏུ་ངོས་འཛིན་པ་ཡིན་ནོ།།
གཉིས་པ། སློབ་གསོའི་ནུས་པ།
འཇིག་རྟེན་གྱི་གསར་གཏོད་མཁན་དང་སྲོལ་འབྱེད་མཁན་པོ་སུ་ཡིན་ཡང་དེ་
ཉིད་རང་བྱུང་གི་ཐོན་དངོས་ཤིག་མ་ཡིན་པར་དེས་བསྐྲུན་པའི་ངོ་མཚར་གྱི་མཛད་རྗེས་
- 1•



བདེན་པའི་ལེའུ།
མཐའ་དག་སློབ་གསོ་དང་སྦྱོང་བརྡར་འབའ་ཞིག་བརྒྱུད་ནས་བྱུང་བ་ཡིན། འཛམ་
གླིང་གི་ཆེས་སྔོན་ཐོན་དུ་བགྲང་རུང་བའི་རྒྱལ་ཁབ་ཁག་གི་ཆབ་སྲིད་དང་དཔལ་འབྱོར།
རིག་གནས། བཟོ་ལས། ཚན་རྩལ་སོགས་དར་བའི་རྩེ་མོར་སོན་ཏེ་དྲག་ཤུགས་དང་
སྲིད་འཛིན་ལམ་ལུགས་ཀྱི་དབང་ཆ་གང་ཡང་བེད་མ་སྤྱོད་པར་རྨོངས་འཐོམས་སྐྱིད་
ལུག་གི་རྒྱལ་ཁབ་དང་མི་རིགས་མང་བོར་ཕྱོགས་གཞན་ཞིག་ནས “དབང་བསྒྱུར” བྱེད་
ཀྱིན་པ་འདིའང་། སྔོན་ཐོན་གྱི་རྒྱལ་ཁབ་གང་དེར་གཙོ་བོ་སློབ་གསོའི་ཆ་རྐྱེན་འཐུས་
ཚང་ལྡན་ཞིང་དེ་ཉིད་ལག་བསྟར་བྱེད་པའི་ཐབས་ཇུས་ལེགས་པོ་ཡོད་པ་སོགས་ཀྱི་རྐྱེན་
རེད། ད་དུང་སྒེར་ངོས་ཀྱི་མི་སོ་སོའི་ཐད་ནས་བཤད་ནའང་མཁས་བླུན་གྱི་ཁྱད་པར་
དང་གོ་གནས་མཐོ་དམན། དབུལ་ཕྱུག་སོགས་འབྱོར་ལྡན་གྲལ་རིམ་དང་མི་སེར་བར་
གྱི་ཧེ་བག་སོགས་མི་དང་མིའི་བར་གྱི་སྣང་ཚུལ་མཐའ་དག་ཀྱང་ཕར་དེད་ནས་སོ་སོའི་
ངོས་ནས་སློབ་གསོའི་ཆུ་ཚད་ལྡན་མིན་དང་གོ་རྟོགས་སད་ཡོད་མེད། བྱ་བའི་ཐད་ལག་
ལེན་དངོས་འབེབས་བྱེད་ཐུབ་མིན་སོགས་དང་ལྟོས་བཅས་ཀྱི་འབྲེལ་བ་དམ་ཟབ་ཡོད་
པ་ཡིན། དེ་བས་སློབ་གསོའི་ནུས་པ་ནི་ཧ་ཅང་བསམ་གྱིས་མི་ཁྱབ་པ་ཞིག་དང་བྱ་བ་
ཡོད་ཚད་ཀྱི་སྲོག་ཏུ་ཞུགས་པའི་གཞི་འཛིན་ས་གལ་ཆེན་ཞིག་ཏུ་གྲུབ་པས། བསམ་
བློའི་དཔལ་ཡོན་དང་དངོས་པོའི་དཔལ་ཡོན་གང་ཅིའི་་ཐད་རྗེས་ལུས་ཡིན་པའི་མི་
རིགས་ཤིག་ལ་མཚོན་ན་གནད་དོན་འདི་དག་ཐག་གཅོད་ལེགས་པོ་བྱེད་པ་ལ་ཐོག་མར་
སློབ་གསོའི་ནུས་པར་ངེས་ཤེས་རྙེད་རྒྱུ་ནི་ཧ་ཅང་གལ་ཆེ་སྟེ། སློབ་གསོའི་ནུས་པར་
མཐོང་ཆེན་མི་བྱེད་པའི་མི་རིགས་ལ་ནམ་ཡང་མདུན་སྐྱོད་ཀྱི་རེ་བ་མེད་པ་ཡིན་ནོ།།
-2 -



ཞི་
གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
གསུམ་པ། སློབ་གསོའི་རྣམ་གྲངས།
སྤྱིར་སློབ་གསོ་ལ་རྣམ་གྲངས་ཤིན་ཏུ་མང་ཡང་ད་ལྟའི་བོད་ཀྱི་སྤྱི་ཚོགས་ལ་མཚོན་
ན་ཁྱིམ་ཚང་སློབ་གསོ་དང་སྤྱི་ཚོགས་སློབ་གསོ། སློབ་གྲྭའི་སློབ་གསོ། དགོན་སྡེའི་
སློབ་གསོ་བཞི་གཙོ་བོ་ཡིན་པས། གཤམ་ནས་དེ་དག་རེ་རེ་བཞིན་འཆད་པ་ལ།
༡. ཁྱིམ་ཚང་སློབ་གསོ། མི་སུ་ཡིན་ཡང་རང་ཁྱིམ་ནི་ཆེས་ཐོག་མའི་འཚར་
ལོངས་འབྱུང་ས་དང་མི་ཚེའི་བགྲོད་ལམ་སྟེང་འགྲུལ་བཞུད་ཀྱི་དབུ་རྩོམ་ས་ཐོག་མའང་
ཡིན། ཁྱིམ་ཚང་གང་ཡིན་ཡང་དེའི་གྲུབ་ཆ་གཙོ་བོ་ཕ་མ་དང་བུ་ཕྲུག་གསུམ་ལས་མ་
འདས་ཤིང་འཆར་གཞི་ཡོད་པའི་སྒོ་ནས་བུ་ཕྲུག་བཙས་ཏེ་ཁོ་ཚོའི་ཉག་ཕྲ་བའི་ལང་ཚོ་
དང་མ་སྨིན་པའི་བསམ་བློ་སོགས་སྐྱེད་སྲིང་ལེགས་པོ་བྱེད་པའི་འགན་འཁྲི་གདོད་མ་
ནས་ཕ་མ་རྣམས་ལ་ཡོད་དགོས་པ་ནི་མིའི་རིགས་ཀྱི་ཚེ་སྲོག་བྱུང་འཕེལ་གྱི་གོ་རིམ་དང་
ཆོས་ཉིད་ཅིག་ཡིན། དེ་ལྟ་ནའང་འདིའི་ཐད་ནས་རང་རེ་བོད་ཀྱི་ཕ་མའམ་ཁྱིམ་
བདག་རྣམས་ལ་མཚོན་ན་མང་ཆེ་བར་དེ་ལྟ་བུའི་འདུ་ཤེས་མེད་པས་བུ་ཕྲུག་ཚོར་བསམ་
བློའི་གཉོར་སྐྱོང་བྱེད་སྟངས་ཀྱི་ཐད་ནས་ལམ་ནོར་མང་བོ་ཐེབས་ཡོད་དེ། དཔེར་ན།
འཆར་ལྡན་བུ་སྐྱེས་དང་མི་གྲངས་ཚོད་འཛིན་གྱི་བཅའ་ཁྲིམས་དང་རྩ་ཁྲིམས་ལ་དོ་སྣང་
མི་བྱེད་པར་བུ་ཕྲུག་ཚོད་མེད་དུ་བསྐྲུན་རྗེས་ཁོ་ཚོའི་མདུན་ལམ་དང་འཚོ་བར་བཀོད་
སྒྲིག་བྱེད་ཐབས་བྲལ་ཏེ། སྔར་སྲོལ་གྱི་རྒྱུན་བསྐྱངས་ནས་ཕྱུགས་རྗེས་སུ་འཇུག་པ་དང་
ཐོང་བཤོལ་ལ་འཐམས་ནས་མི་ཚེ་སྐྱེལ་བ། ད་དུང་སྐོར་ཞིག་ལ་བྱ་བ་ཅི་ཡང་ལས་རྒྱུ་
མེད་པས་སྤྱི་ཚོགས་སྟེང་གི་མི་ངན་ཐ་ཆད་དག་དང་བསྡོངས་ཏེ་རྐུ་འཕྲོག་བཅོམ་གསུམ་
གྱི་ལས་སུ་ཞུགས་པ། ཁེ་ཤས་སློབ་གྲྭ་དང་དགོན་སྡེ་སོགས་ལ་བསྐུལ་ཡང་བསམ་བློའི་
-3-



བ་
བདེན་པའི་ལེའུ།
ཆ་ནས་སློབ་གསོ་བཏང་བ་མ་འདང་བས་གྲྭ་ལོག་དང་སློབ་བྱོལ་བྱེད་མཁན་མང་བོ་བྱུང་
བ་སོགས་ཀྱི་གནས་ཚུལ་རྒྱུན་ཆད་མེད་པར་འབྱུང་བཞིན་ཡོད། དེ་བས་གནད་དོན་
འདི་དག་བྱུང་བ་ནི་ཆེས་ཐོག་མའི་ཁྱིམ་ཚང་སློབ་གསོའི་མཐུན་རྐྱེན་ལེགས་པོ་མ་
འཛོམས་པས་ལན་པ་ཡིན། དེས་ན་གནད་དོན་དེ་དག་ཐག་གཅོད་གང་ལེགས་བྱེད་པ་
ལ། )ཐོག་མར་ང་ཚོའི་ཞིང་འབྲོག་མང་ཚོགས་དང་ལས་བྱེད་ཀྱི་ཁྱིམ་བདག་ཚོས་བུ་
ཕྲུག་གི་སྤུས་ཚད་དང་མདུན་ལམ་ལ་དམིགས་ཏེ། བུ་ཕྲུག་བཙའ་ཚད་བཅའ་ཁྲིམས་ཀྱི་
འཆར་གཞི་དང་གཏན་འཁེལ་ལས་མི་འདའ་བར་ཚོད་འཛིན་བྱེད་པ་དང་། (དབུ་བུ་མོ་
རྣམས་ལ་ཆུང་དུས་ནས་བཟུང་རྒན་བཀུར་ཆུང་བརྩི་དང་ཡ་རབས་ཚུལ་མཐུན།
འདོད་ཆུང་ཆོག་ཤེས། སྤྱོད་ལེགས་གཤིས་བཟང་སོགས་ཀུན་སྤྱོད་རང་བཞིན་གྱི་སློབ་
ག སོ་ཁ་ཏ་དང་མིག་དཔེ་ཅི་རིགས་ཀྱི་ལམ་ནས་ཁྲིད་སྟོན་ལེགས་པོ་བྱེད་པ། (4)འཚར་
ལོངས་མ་བྱུང་བའི་བྱིས་པ་རྣམས་ཀྱི་མིག་ལམ་དུ་འཇིག་རྟེན་གྱི་བྱ་དངོས་སྣ་ཚོགས་ཧ་
ཅང་ལྐོག་གྱུར་དང་ངོ་མཚར་གྱི་ཚུལ་དུ་གནས་པས། ཕ་མ་ཚོས་སུན་སྣང་མེད་པར་དེ་
དག་ལ་བྱིས་བློ་དང་འཚམས་པའི་འགྲེལ་བཤད་བྱས་ཏེ་ཁོ་ཚོའི་དོགས་སྣང་སེལ་ནས་བྱ་
དངོས་དེ་དག་གི་གནས་ལུགས་ལ་ངེས་ཤེས་རྙེད་པ་དང་སྤྲོ་སྣང་སློང་བ། རླབས་ཆེན་གྱི་
མེས་པོ་དང་གནའ་ཤུལ་གྲགས་ཅན་སོགས་ཀྱི་ལོ་རྒྱུས་དང་ལེགས་བཤད་ཀྱི་རིན་ཐང་
ལྡན་པའི་གཏམ་རྒྱུད་ཉན་སྤྲོ་བ་སྣ་ཚོགས་བཤད་དེ། བྱིས་པའི་མ་སྨིན་པའི་བསན
བློར་དངོས་བརྒྱུད་ཅི་རིགས་ནས་སློབ་གསོ་བཏང་སྟེ་གོ་རྟོགས་སད་དུ་འཇུག་པ་དང་
ཤེས་རིག་ལ་དགའ་ཞེན་ཆེ་བའི་བག་ཆགས་བསྐྲུན་པ། »སློབ་གྲྭ་དང་དགོན་སྡེ་གང་
རུང་ལ་ཞུགས་པའི་བུ་ཕྲུག་ཚོར་དགེ་རྒན་ལ་གུས་བཀུར་དང་སྒྲིག་ལམ་བརྩི་སྲུང་བྱེད་པ།
•4 .



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བསླབ་བྱ་སྣ་ཚོགས་ལ་སྦྱང་བ་མཐིལ་ཕྱིན་བྱེད་པ། མ་འོངས་པའི་མདུན་ལམ་རྒྱ་ཆེ་
བས་ཕུགས་བསམ་ཟབ་མོ་ཡོད་དགོས་པ་སོགས་ཀྱི་གོ་སྐོན་སློབ་གསོ་གཏོང་བ། ()སྦྱང་
འབྲས་ཞན་པ་རྣམས་ལ་འཛིན་གྲྭ་མར་ཕབས་པ་སོགས་ཀྱི་གནད་དོན་བྱུང་ཚེ། ཁྱིམ་
བདག་རྣམས་ཀྱིས་ཁོ་ཚོར་སེམས་ཤུགས་མི་ཉམས་པར་ཡང་བསྐྱུར་བརྩོན་པ་བསྐྱེད་དེ་
མུ་མཐུད་དུ་སློབ་སྦྱོང་གི་གོ་སྐབས་དམ་འཛིན་བྱེད་དགོས་ཚུལ་སྐོར་གྱི་ཁ་ཏ་བྱེད་པ་
སོགས། ཁྱིམ་ཚང་སློབ་གསོའི་བྱེད་ཐབས་སྣ་ཚོགས་སྤྱད་ནས་བུ་ཕྲུག་རྣམས་ཀུན་སྤྱོད་
དང་ཤེས་ཡོན་གཉིས་ཀ་ལྡན་མཁན་ཞིག་ཏུ་སྐྱེད་སྲིང་བྱེད་ཐུབ་ཚེ། ཁྱིམ་བདག་རྣམས་
ཀྱིས་འགན་འཁུར་དགོས་པའི་བུ་ཕྲུག་ཐད་ཀྱི་འོས་འགན་ལེགས་འགྲུབ་བྱུང་བ་ཡིན་ལ།
དུས་མཚུངས་སུ་ང་ཚོའི་མི་རིགས་འདིའི་འདས་ཟིན་པའི་ལོ་རྒྱུས་ཀྱི་ཕམ་ཁ་དང་ད་ལྟའི་
དཀའ་སྡུག་གི་འཚོ་བ། མ་འོངས་པའི་རླབས་ཆེན་གྱི་ཕུགས་འདུན་མངོན་འགྱུར་བྱེད་
པ་སོགས་ལ་ཁ་གསབ་དང་གཞོགས་འ
འདེགས་བླ་ན་མེད་པ་བྱས་ཏེ། སྤྱི་ཚོགས་འཕེལ་
རྒྱུས་ཀྱི་གོམ་སྟབས་སྔར་ལས་མགྱོགས་ཤིང་། ཁྱིམ་ཚང་སོ་སོའི་ངོས་ནས་ཀྱང་ཁེ་
སྤོགས་ཐུང་བའི་ཞིང་ཕྱུགས་ཐོན་སྐྱེད་ཁོ་ན་བྱེད་པའི་འཚོ་བར་འགྱུར་ལྡོག་ཐེབས་ཏེ།
ཤེས་ཡོན་གྱིས་ཁ་ལོ་བསྒྱུར་བའི་བཟོ་ལས་དང་ཚོང་ལས་སོགས་ཀྱི་ཆ་ནས་དཔལ་འབྱོར་
རིག་པའི་རྨང་གཞིའི་ཆ་རྐྱེན་དང་ལྡན་པར་འབྱོར་འབྲིང་སྤྱི་ཚོགས་ནས་དེང་རབས་
དཔལ་ཡོན་ལྡན་པའི་ལམ་དུ་བསྐྱོད་ཐུབ་པར་ཐེ་ཚོམ་མེད་དོ།།
༢. སྤྱི་ཚོགས་སློབ་གསོ། སྤྱི་ཚོགས་འཚོ་བ་ནི་མིའི་རིགས་འཇིག་རྟེན་སྟེང་འཚོ་
སྡོད་བྱེད་པའི་གོ་རིམ་ཁྲོད་ཀྱི་ཕྱི་ནང་ཁོར་ཡུག་གི་སྣང་ཚུལ་དང་གྲུབ་ཆ་གལ་ཆེན་ཞིག་
ཡིན་ལ། ཐུན་མོང་དང་མི་སྒེར་གྱི་འདོད་བློ་དང་དགའ་ཁ་འཁྱེར་ཕྱོགས། འཚོ་བའི་
-5-



བདེན་པའི་ལེའུ།
གནས་བབ་དང་རིག་གནས་ཀྱི་ཡོན་ཚད། ཡུལ་སྲོལ་གོམས་གཤིས་དང་མི་ཚེའི་འགྲུལ་
བཞུད་སོགས་སྤྱི་ཚོགས་འཚོ་བ་ལས་ཚུར་སྣང་བྱས་པའི་བྱ་དངོས་ཀྱི་རིམ་པ་མང་བོ་ཞིག་
སྤྱི་ཚོགས་སློབ་གསོའི་འཕེལ་ཕྱོགས་དང་ཤུགས་རྐྱེན་ཐད་འབྲེལ་བ་དམ་ཟབ་ཆགས་
ཡོད། ཡིན་ནའང་ང་ཚོ་བོད་ལ་མཚོན་ན་ཞིང་འབྲོག་མང་ཚོགས་ནས་སློབ་གྲྭ་དང་
དགོན་སྡེའི་གྲྭ་སློབ་སུ་ཞིག་ཡིན་ཡང་སྤྱི་ཚོགས་སློབ་གསོ་ལ་མྱོང་གོམས་ལེགས་པོ་མ་བྱས་
པས། དངོས་པོའི་དཔལ་ཡོན་དང་བསམ་བློའི་དཔལ་ཡོན་གང་གི་ཕྱོགས་ནས་ཀྱང་
ཞན་ཆ་མི་ཉུང་བ་ཞིག་ལྷག་ཡོད་ཅིང་། ཁྱད་པར་དུ་གཞི་རིམ་འབྲོག་ཕྱོགས་སུ་ཡིག་
རྨོངས་པའི་གྲངས་འབོར་མང་ཞིང་སློབ་གསོའི་གལ་ཆེན་རང་བཞིན་ལ་ངེས་པ་རྙེད་
མཁན་ཉུང་བས། གདོད་མའི་ཐབས་ཆག་རྗེས་ལུས་ཡིན་པའི་འཚོ་སྟངས་ཀྱི་རྣམ་པ་
བསྒྱུར་མ་ཐུབ་པར་ད་དུང་མུ་མཐུད་མཇུག་སྐྱོང་བཞིན་འདུག་པ་དང་། བརྡ་འཕྲིན་
དང་འཕྲིན་གསར་ལ་ཁ་ཐག་རིང་བས་ཕྱི་ཕྱོགས་ཀྱི་འབྲེལ་ལམ་ཆད་དེ་དུས་རབས་
གསར་བའི་འཕོ་འགྱུར་གྱི་འགྲན་རྩོད་ཁྲོད་ཟུར་འབུད་བྱས་ནས་རི་གསེབ་དང་ལུང་
ཀློག་ནང་གྲག་འགུལ་ཅི་ཡང་མེད་པར་མི་རབས་ནས་མི་རབས་བར་འཚོ་སྡོད་བྱེད་རྒྱུའི་
རྨོངས་འཐོམས་དང་བག་འཁུམས་ཀྱི་བསམ་བློ་རྒྱུན་འབྱམས་སུ་གནས་ཡོད། དེ་བས་
གནད་དོན་འདི་དག་ལམ་སང་ཐག་གཅོད་བྱེད་པ་ལ་གཤམ་གསལ་གྱི་སྤྱི་ཚོགས་སློབ་
གསོའི་བྱེད་ཐབས་འདི་དག་ལག་བསྟར་བཟང་བོ་བྱེད་དགོས་ཏེ། (1)སློབ་གསོའི་ཐད་
ཀྱི་འབྲེལ་ཡོད་སྡེ་ཁག་དག་ནས་ གས་པ་རྩ་འཛུགས་བྱས་ཏེ་གཞི་རིམ་མང་ཚོགས་ཁྲོད་
དུ་ཡིག་རྨོངས་སེལ་བའི་དུས་ཐུང་འཛིན་གྲྭ་འཛུགས་པ་དང་སློབ་གསོའི་བྱེད་ནུས་དང་
གལ་ཆེན་རང་བཞིན་བརྒྱུད་སྒྲོག་བྱས་ནས་དེ་ལ་ངོས་ཟིན་གསལ་བོ་འཐོབ་ཏུ་འཇུག་པ།
ག་ནས་ཚོགས་པ
-6-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
མས་གནས་ཁག་ཏུ་བརྙན་འཕྲིན་བསྡུ་ལེན་འཕྲུལ་ཆས་བཙུགས་ཏེ་དུས་ཐོག་ཏུ་འཛམ་
གླིང་གི་སྔོན་ཐོན་རྒྱལ་ཁབ་དག་གི་འཚོ་བའི་གནས་བབ་དང་རིག་གནས་ཤེས་བྱ།
དཔལ་འབྱོར་འཛུགས་སྐྲུན་ཐད་ཀྱི་བཟོ་བཀོད་དང་དེང་རབས་ཀྱི་ཡོ་བྱད་གསར་བ་སྣ་
ཚོགས་བརྙན་འཕྲིན་བརྒྱུད་ནས་མཐོང་ཐུབ་པར་བཟོ་བ་དང་། སྒྲ་སྡུད་འཕྲུལ་ཆས་
ལས་འཛམ་གླིང་གི་གལ་ཆེའི་གསར་འགྱུར་དང་བརྡ་འཕྲིན་སྣ་ཚོགས། འཚོ་བའི་རྒྱུན་
ཤེས་དང་བསམ་བློ་བསྒྱུར་བཅོས་སྐོར་གྱི་འབྲེལ་ཡོད་སློབ་གསོའི་རང་བཞིན་ལྡན་པའི་
ལེ་ཚན་མང་བོ་བརྒྱུད་གཏོང་བྱས་ཤིང་དེ་དག་ལ་དུས་ལྟར་དུ་བལྟ་ཉན་བྱེད་པ།
(0)དཔེ་དེབ་དང་ཚགས་པར་སྣ་ཚོགས་ཀྱི་སྟེང་དུ་སྒྱུ་རྩལ་རྩོམ་རིག་ལས་གཞན་ཚན་རྩལ་
དང་དཔལ་འབྱོར་རིག་པ། བཟོ་ལས་དང་ཞིང་ཕྱུགས་ཐོན་སྐྱེད་སྐོར་གྱི་ཤེས་བྱ།
ལུས་རྩལ་སྦྱོང་བརྡར་དང་ནད་བཅོས་བྱ་ཐབས། ཟས་གོས་དང་ཆ་ལག་བཀོལ་སྤྱོད་
བྱེད་ཐབས། འཕྲུལ་འཁོར་དང་ཁྱིམ་སྤྱོད་སྒྲིག་ཆས་སྣ་ཚོགས་ཞིག་གསོ་བྱེད་ཐབས་
སྐོར་གྱི་རྒྱུན་ཤེས། འཛམ་གླིང་རང་བཞིན་གྱི་སྔོན་ཐོན་རིག་གནས་དང་སྐད་ཡིག་སློབ་
གསོའི་སྐོར་གྱི་ཆེད་རྩོམ་སྣ་མང་བསྟུད་འགོད་དང་བདམས་བཀོད་བྱས་ནས་དེ་དག་ལ་
ལྟ་ཀློག་དང་ཞིབ་འཇུག་བྱེད་ནུས་ཚེ། ད་གཟོད་དུས་རབས་འགྱུར་ལྡོག་གི་ཆོས་ཉིད་
དང་སྤྱི་ཚོགས་འཕེལ་རྒྱུས་ཀྱི་ཉམས་མྱོང་བསྡུ་ལེན་བྱེད་པའི་གསར་རྟོགས་ཀྱི་འདུ་ཤེས་
ལ་མངའ་བརྙེས་པར་བྱེད་ཐུབ་པས། དེ་ནི་སྤྱི་ཚོགས་སློབ་གསོའི་ཐད་ཀྱི་ཕན་འབྲས་
མངོན་གསལ་ལྡན་པའི་ཐབས་ཇུས་བླ་ན་མེད་པ་ཞིག་ཡིན། དཔེར་ན། རྒྱ་ནག་གི་ལྔ་
བཞིའི་ལས་འགུལ་སྐབས་ཀྱི་ ་ན་གཞོན་གསར་བ》ཞེས་པའི་དཔེ་དེབ་ཀྱིས་སྐབས་དེའི་
སྤྱི་ཚོགས་ནང་རིག་གནས་དང་བསམ་བློ། གོམས་སྲོལ། ཆབ་སྲིད། དཔལ་འབྱོར་
-7-



བདེན་པའི་ལེའུ།
འཕེལ་རྒྱས་སོགས་ཕྱོགས་གང་ཅིའི་ཐད་ག
་ཐད་གཞོགས་འདེགས་ཀྱི་ནུས་པ་རླབས་ཆེན་ཐོན་
པས། མི་དམངས་མང་ཚོགས་རྣམས་ཀྱིས་སྐད་གྲགས་ཆེ་བའི་པེ་ཅིན་སློབ་ཆེན་དང་ ༩ན་
གཞོན་གསར་བ》གཉིས་ཀྱི་སྤྱི་ཚོགས་ཕན་འབྲས་ལ་འདྲ་མཉམ་གྱི་འདུ་ཤེས་འཆང་སྟེ་
གདེང་འཇོག་ཚད་མཐོན་པོ་བྱས་མྱོང་། དེ་བཞིན་རོང་རེའི་མང་ཚོགས་རྣམས་ཀྱིས་ཀྱང་
དཔེ་དེབ་དང་ཚགས་པར་གྱི་བྱེད་ནུས་དང་རིན་ཐང་ལ་ངེས་ཤེས་རྙེད་ནས་ལྟ་ཀློག་གི་
འཕར་ཚད་སྔར་ལས་ཇེ་མཐོར་བཏང་སྟེ། དེ་ལས་བྱུང་བའི་སྤྱི་ཚོགས་སློབ་གསོའི་
ཉམས་མྱོང་དང་འཆར་བཀོད་སྣ་ཚོགས་ལག་ལེན་དངོས་འབེབས་བྱས་ཤིང་། བོད་
མིའི་སྲིད་འབྱོར་རིག་གསུམ་གང་ཅིའི་ཐད་དུས་རབས་ཀྱི་འགྱུར་བ་དང་བསྟུན་ནས་
འདོར་ལེན་དང་ཁ་གསབ་ཀྱི་བྱེད་ཕྱོགས་མ་ནོར་བའི་སྒོ་ནས་རྒྱུན་འཛིན་དང་གསར་
སྐྲུན་བྱས་ཐོག དུས་དང་རྣམ་པ་ཀུན་ཏུ་སྤྱི་ཚོགས་འཕེལ་རྒྱུས་ཀྱི་ལས་ལ་ཉེ་བར་
གཞོལ་རྒྱུ་ནི་ཧ་ཅང་གནད་དུ་ཆེའོ།།
༣. སློབ་གྲྭའི་སློབ་གསོ། སྤྱི་ཚོགས་སྟེང་གི་ཤེས་ལྡན་པ་ཕལ་ཆེར་ཞིག་སློབ་
གྲྭའི་སློབ་གསོ་མྱངས་ནས་ཤེས་རིག་ལ་མངའ་བརྙེས་ཤིང་མཁས་པའི་གོ་གནས་ཐོབ་པ་
ཡིན་ལ། ད་ལྟའི་མི་རབས་གསར་བའི་ན་གཞོན་རྣམས་ལ་མཚོན་ན་སློབ་གྲྭ་ནི་ངེས་
པར་བརྒྱུད་དགོས་པའི་མི་ཚེའི་བགྲོད་ལམ་སྟེང་གི་ཚིགས་མལ་གལ་ཆེན་ཞིག་དང་།
སློབ་གྲྭའི་སློབ་གསོའི་འོས་འགན་དང་བསླབ་བྱ་རྣམས་ནི་མི་མྱངས་ཐབས་མེད་ཀྱི་
གཏན་འཁེལ་མ་བྱས་པའི་ཁྲིམས་ལུགས་ཤིག་དང་ཤེས་རབ་ཀྱི་བྱ་འགུལ་དཀའ་ཚེགས་
ཆེ་ཞིང་འབད་བརྩོན་གྱིས་ངོས་ལེན་བྱེད་དགོས་པ་ཞིག་ཡིན། འོན་ཀྱང་རང་རེ་བོད་
ཀྱི་སྤྱི་ཚོགས་སྟེང་གདོད་མ་ནས་བུ་ཕྲུག་སློབ་གྲྭར་སྐྱེལ་པའི་གོམས་སྲོལ་དང་བསམ་བློ།
•8-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཆ་རྐྱེན་སོགས་འཐུས་ཚང་མིན་ལ་ད་ལྟའང་སློབ་གྲྭའི་དགེ་མཚན་རང་བཞིན་ལ་ངེས་
ཟིན་ཐོབ་མཁན་གྱི་སྐྱེ་བོ་ཉུང་བས་སློབ་གྲྭར་འགྲིམ་མཁན་གྱི་གྲངས་འབོར་དང་སྤུས་
ཚད་གང་ཐད་ནས་ཧ་ཅང་དམའ་རིམ་གྱི་ཚད་གཞི་ཞིག་ཏུ་གཏན་འཇགས་སུ་བསྡད་
འདུག་པས། ཕ་མ་རྣམས་ཀྱིས་དེང་རབས་སྤྱི་ཚོགས་ཀྱི་འཕེལ་ཕྱོགས་དང་འགྱུར་
ལྡོག་ལ་ངེས་པ་རྙེད་ནས་བུ་ཕྲུག་རྣམས་ཆུང་དུས་ནས་སློབ་གྲྭར་སྐྱེལ་རྒྱུ་ནི་ཤིན་ཏུ་གལ་
ཆེ་སྟེ། “ཆེས་མཛངས་པའི་ཕ་མས་བུ་ཕྲུག་ལ་ཇི་འདྲའི་འདུན་པ་འཆང་བ་དེ་སྤྱི་ཚོགས་
ཀྱིས་བྱིས་པ་ཡོངས་ལ་འཆང་བའི་རེ་འདུན་ཡང་ཡིན་ངེས“)སོ།། དེ་བཞིན་སློབ་མའི་
སྤུས་ཚད་ཀྱི་ཞན་ཆ་སྣ་ཚོགས་ཀྱང་སློབ་གྲྭ་སོ་སོའི་སློབ་གསོའི་ལམ་ལུགས་ཀྱི་བྱེད་སྟེངས་
དང་བསླབ་བྱ་སོགས་ལ་འབྲེལ་ཡོད་པས་འདིའི་ཕྱོགས་ནས་དབྱེ་ཞིབ་ཅུང་ཙམ་བྱས་ན།
དཔེར་ན་ད་ལྟའི་སློབ་གྲྭ་ཁག་གི་སློབ་གསོའི་འཐབ་ཕྱོགས་ཐད་བཅའ་ཁྲིམས་ཀྱིས་
གཏན་འཁེལ་བྱས་པའི་སྤྱི་འགྲོས་ཅན་གྱི་ལམ་ལུགས་ཤིག་ཆགས་ཡོད་པས་མི་རིགས་ཐ་
དད་ཀྱི་རིག་གནས་དང་གོམས་སྲོལ། མཛེས་དཔྱོད་ཀྱི་བསམ་བློ་དང་འཚོ་བའི་གནས་
བབ་སོགས་དང་ཅུང་འོས་འཚམ་མིན་པའི་བར་ཐག་བྱུང་ཞིང་། སློབ་མ་སོ་སོའི་
ཐོལ་རྒལ་གྱི་བསམ་བློའི་གསར་བརྗེ་དང་། ལང་ཚོའི་སྐྱེས་སྟོབས་དང་བསྡོངས་པའི་
ཀུན་སྤྱོད་ཀྱི་རང་དབང་དང་འཚར་ལོངས། བདེ་ཐང་སོགས་ལ་ཚད་བཀག་རང་
བཞིན་གྱི་གནོན་ཤུགས་ཐེབས་བཞིན་ཡོད་པས་ད་ལྟའི་མི་རབས་འདིའི་ཁྲོད་གསར་
གཏོད་མཁན་དང་སྲོལ་འབྱེད་མཁན་གྱི་མི་སྣ་བྱུང་མི་ཐུབ་པ་སོགས་ “མི་ཆོས་ཀུན་སྤྱོད་
ཕྱོགས་ནས་སློབ་གྲྭའི་ཡིད་སྐྱོ་བའི་ཞན་ཆ་ནི། ཁོ ས་ནུས་ཤུགས་རྩལ་སྤྲུགས་ཀྱིས་
བསྒྲུབས་པའི་བྱ་བ་དོག་ལ། སྤྱི་ཚོགས་དགོངས་པའི་ཆ་རྐྱེན་མངོན་པར་ཤར་བ་ཆེས་
-9-



བདེན་པའི་ལེའུ།
ཉུང་བའི་གནས་ཚུལ་འོག སྤྱི་ཚོགས་སྒྲིག་རིམ་གྱི་མ་འོངས་པའི་ཁོངས་མི་གསོ་སྐྱོང་
བྱེད་བཞིན་པ་དེའོ།།” (2བོད་ཁུལ་གྱི་སློབ་གྲྭ་སོ་སོའི་བསླབ་དེབ་ཀྱི་སྒྲིག་རིམ་དང་ཚད་
གཞིའང་ཅུང་ཞན་པའི་གནས་སུ་གྱུར་ཡོད་དེ། བོད་ཀྱི་རིག་གནས་བཅུ་པོའི་ཉིང་
བཅུད་སློབ་ཚན་དུ་བགོས་པ་འཐུས་ཚང་མིན་པས། སློབ་མ་རྣམས་ཀྱིས་བོད་ཀྱི་ཤེས་
རིག་ལ་སློབ་སྦྱོང་དང་ཞིབ་འཇུག་གཏིང་ཟབ་ཅིག་བྱེད་མི་ཐུབ་ཅིང་། རང་རེ་ལ་སུམ་
རྟགས་དག་གསུམ་སོགས་བརྡ་སྤྲོད་ཀྱི་གཞུང་ལུགས་ཡོད་བཞིན་དུ་དེ་དག་གི་ཚབ་ཏུ་སྤྱི་
ཚོགས་སྐད་བརྡ་རིག་པ་ཞེས་པ་ཞིག་བཀོད་སྒྲིག་བྱས་ཡོད་པས་མི་རིགས་རང་གི་སྐད་
ཡིག་གི་ཆུ་ཚད་ཧ་ཅང་ཞན་པ་དང་། ཁྱད་པར་དུ་རྩིས་དངོས་རྫས་གསུམ་དང་། ས་
ཁམས། ཆབ་སྲིད། ལོ་རྒྱུས་ སྤྱི་འབྲེལ་རིག་པ་སོགས་བཀོལ་སྤྱོད་ཀྱི་བྱེད་ནུས་ཆེན་
པོ་ལྡན་པའི་གཞུང་ལུགས་སྐོར་ཞིག་རྒྱུ་ཡིག་གི་ལམ་ནས་འཁྲིད་ཀྱིན་ཡོད་པས། བོད་
རིགས་སློབ་མ་མང་ཤོས་ཀྱི་ཡོན་ཚད་དང་རྒྱུགས་འབྲས་དམན་པའི་གནས་ཚུལ་བྱུང་བ་
དང༌། སློབ་མཐར་ཕྱིན་ཏེ་སྤྱི་ཚོགས་སྟེང་ལས་བགོས་བྱས་ཀྱང་གཞུང་ལུགས་དེ་དག་
གི་ཆ་ནས་སློབ་ཁྲིད་བྱེད་པ་དང་བྱ་བ་སྒྲུབ་པའི་ཆུ་ཚད་རང་རྐྱ་ཐུབ་པ་ཞིག་ཆགས་ཐུབ་
མེད་པ། བཟོ་ཚོང་སོགས་ཀྱི་ཐད་ཆེད་ལས་དཔལ་འབྱོར་རིག་པའི་སྐོར་གྱི་གཞུང་
ལུགས་ཁྲིད་སྤེལ་བྱས་པ་མི་ལྡངས་པས་སྤྱི་ཚོགས་འཕེལ་རྒྱུས་ལ་གཞོགས་འདེགས་ཀྱི་
ནུས་པ་ཐོན་གྱིན་མེད་པ། ད་དུང་མི་རིགས་རང་སྐྱོང་ས་ཁུལ་གྱི་སློབ་མའི་ཕུགས་
བསམ་དང་ཆེད་ལས་ཀྱི་ཁ་ཕྱོགས་དང་མི་མཐུན་པའི་བསླབ་བྱ་དང་སྦྱང་ཚན་མང་
དྲགས་ཏེ་སློབ་མའི་ཁུར་བོ་ཧ་ཅང་ལྕི་བོར་གྱུར་ནས་སློབ་སྦྱོང་ཐད་ཀྱི་སྤྲོ་སྣང་དང་
བརྩོན་སེམས་མར་ཆག་སྟེ་སྒྱིད་ལུག་གི་སྣང་ཚུལ་བྱུང་བ་སོགས། སློབ་གྲྭའི་སློབ་གསོའི་
-10-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཐད་ངེས་པར་ཡོ་བསྲང་བྱེད་དགོས་པའི་སྐྱོན་ཆ་མང་བོ་ཞིག་མཐོང་ཆོས་མྱོང་གྲུབ་ཏུ་
འདུག དེས་ན་གནད་དོན་འདི་དག་ཡོ་བསྲང་ཇི་ལྟར་བྱེད་པའི་ཐད་རང་གི་བསམ་
ཚུལ་ཁ་ཤས་ཤིག་བརྗོད་ན། སློབ་གྲྭ་སོ་སོའི་སྲིད་འཛིན་དོ་དམ་སྡེ་ཁག་དག་ནས་
སློབ་གསོའི་སྲིད་འཛིན་ལམ་ལུགས་ཐད་འཛམ་གླིང་རང་བཞིན་གྱི་མི་ཆོས་ཀུན་སྤྱོད་
དང་། བསམ་བློའི་འཁྱེར་སོ། སྤྱི་ཚོགས་ཁོར་ཡུག་སོགས་དང་། རྒྱལ་ཁབ་དང་མི་
རིགས་སོ་སོའི་གོམས་སྲོལ་དང་འཚོ་བའི་ལམ་ལུགས། མི་གཤིས་སོགས་ཀྱི་རྩ་བའི་
གནས་བབ་འགྱུར་བཞིན་པའི་སྐབས་དང་བསྟུན་ཏེ། ལམ་ལུགས་དང་ངོ་བོའི་རྣམ་
གྲངས་མི་འདྲ་བའི་བྱེད་ཐབས་སྣ་མང་སྤྱད་དེ་སློབ་གྲྭའི་སློབ་གསོའི་བཅའ་ཁྲིམས་དེ་
ཉིད་སློབ་མ་དག་གི་རང་མོས་ཀྱི་སེམས་ཁམས་དང་འཕྲོད་མཐུན་ཡོང་བ་དང་ངོས་ལེན་
བྱེད་སླ་བའི་ “རང་དབང་ཅན” གྱི་ལམ་ལུགས་ཤིག་ཏུ་བསྒྱུར་བཅོས་བྱས་ནས་སློབ་མའི་
བསམ་བློ་དང་། ཡོན་ཚད། ལང་ཚོའི་སྐྱེས་སྟོབས་ཀྱི་འཚར་ལོངས་སོགས་ལ་བདེ་
ཐང་འགན་སྲུང་གི་བྱེད་ནུས་དང་ལྡན་པར་གསར་བཏོད་མཁན་གྱི་མི་སྣ་སྐྱེད་སྲིང་བྱེད་
པའི་ཐད་སློབ་གསོའི་ཁོར་ཡུག་དང་ཆ་རྐྱེན་བཟང་བོ་བསྐྲུན་དགོས་པ་དང་། (2)བསླབ་
དེབ་གྱི་སྒྲིག་རིམ་ཐད་ནས་སྦྱང་བྱ་སྣ་ཚོགས་སློབ་མའི་ལོ་རིམ་དང་རིག་སྟོབས་ཀྱི་འཚར་
ལོངས་ལ་བསྟུན་ཏེ་བོད་ཀྱི་རིག་གཞུང་སོ་སོའི་དགོངས་དོན་གྱི་གཙོ་གནད་བཟུང་ནས་
ཉུང་བསྡུས་དང་འཐུས་ཚང་གི་རྣམ་པས་སློབ་ཚན་དུ་སྒྲིག་པ་དང་། མཚན་ཉིད་རིག་
པ་དང་ཚན་རིག་རང་བཞིན་ཅན་གྱི་འཛམ་གླིང་གི་སྔོན་ཐོན་རིག་གནས་དང་དེང་
རབས་ཅན་གྱི་རིག་གཞུང་སྣ་མང་གི་མ་ལག་ འོས་འཚམས་གྱིས་བཀོལ་སྤྱོད་བྱེད་པ།
%སློབ་ཚན་དུ་བཟོས་ཟིན་པའི་སྦྱང་བྱ་སྣ་ཚོགས་ཀྱང་མི་རིགས་རང་གི་སྐད་བརྡ་དང་
• 11-



བདེན་པའི་ལེའུ།
མཐུན་པར་ཡིག་སྒྱུར་བྱས་ནས་གོ་བདེ་བར་འཁྲིད་པ་དང་དེང་རབས་དཔལ་ཡོན་
འཕེལ་རྒྱུས་ཀྱི་དགོས་མཁོར་དམིགས་ཏེ་ཞིང་ཕྱུགས་ཐོན་སྐྱེད་དང་ཚན་རིག་ལག་རྩལ།
བཟོ་ཚོང་ད པ ལ་འབྱོར་རིག་པ་སོགས་དང། “ལུས་རྩལ་ཀླུ་དབྱངས། རོལ་མོ།
འབག་བཟོ། བརྐོས་རིས་སོགས་སྒྱུ་རྩལ་ལས་རིགས་སྐོར་གྱི་སྲུང་ཚན་ཁ་གསབ་བྱས་ཏེ་
ལག་ལེན་དངོས་ཀྱི་སྟེང་ནས་འཆད་ཁྲིད་བྱེད་པ། ༥)བོད་རིགས་རང་སྐྱོང་ས་ཁུལ་དང་
གཞི་རིམ་ཞིང་འབྲོག་མང་ཚོགས་ཀྱི་འཚོ་བའི་གནས་བབས་དང་སློབ་མ་སོ་སོའི་མ་
འོངས་པའི་ཕུགས་བསམ། རིགས་མི་འདྲ་བའི་ཆེད་ལས་དང་མདུན་ལམ་གྱི་ཁ་ཕྱོགས་
སོགས་ལ་གཞིགས་ནས། བསླབ་བྱ་དང་སྦྱང་ཚན་མང་བོའི་ཁུར་བོ་ལྕིད་མོ་འཁུར་མི་
དགོས་པར་སོ་སོའི་ལས་རིགས་དང་ཆེད་ལས་རང་བཞིན་གྱི་བསླབ་དེབ་བཟོ་བ་དང་
འཛིན་གྲྭ་གཉེར་པ་སོགས་ཀྱི་བྱེད་ཐབས་འདི་དག་དངོས་སུ་ལག་ལེན་བྱས་ཏེ། སྔོན་
ཆད་ཀྱི་ལམ་སྲོལ་རྙིང་བའི་བཀག་རྒྱ་སྣ་ཚོགས་ལ་བཅིངས་འགྲོལ་སྒོས་དུས་རབས་
གསར་བའི་འགྱུར་ལྡོག་ལ་ཁ་ཕྱོགས་ནས་སློབ་གྲྭའི་སློབ་གསོའི་ལམ་ལུགས་དེང་རབས་
ཅན་དུ་བཅོས་བསྒྱུར་བྱེད་རྒྱུ་ནི། ཤེས་རིག་གོང་འཕེལ་དང་སྤྱི་ཚོགས་དར་རྒྱུས་ས་
གཏོང་བའི་རྨང་གཞིར་སེམས་སོ།།
༤ དགོན་སྡེའི་སློབ་གསོ། ཆོས་ལུགས་གཙོས་བོད་ཀྱི་ཤེས་རིག་གི་ངོས་ནས་
བལྟས་ན། དགོན་སྡེ་ནི་ཆོས་ལུགས་ཀྱི་འབྱུང་ཁུངས་དང་བོད་ཀྱི་ཤེས་རིག་བྱུང་འཕེལ་
ཀྱི་ཐོག་མའི་གཞི་འཛིན་ས་ཡིན་ལ་ ལོ་རྒྱུས་སྟེང་བོད་ཀྱི་དགོན་སྡེའི་སློབ་གསོའི་ལམ་
ལུགས་ཀྱིས་སྐྱེད་སྲིང་བྱས་པའི་བླ་གྲྭ་དང་མཁས་པ་རྣམས་ཀྱིས་ཆོས་ལུགས་ཉམས་ལེན་
དང་རིག་གནས་འ
ག་གནས་འཕེལ་རྒྱས་སུ་བཏང་སྟེ་བོད་མི་རིགས་ལ་བྱས་རྗེས་རླབས་ཆེན་བསྐྲུན་
ཀ
ང
GH
• 12 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཡོད། དགོན་སྡེའི་སློབ་གསོའི་ལམ་ལུགས་ཐད་མི་ཆོས་ཀུན་སྤྱོད་དང་བསམ་བློའི་
ཕྱོགས་ནས་ཞི་དུལ་བག་ཡོད་དང་བྱམས་སྙིང་རྗེ་སོགས་འཚེ་མེད་ཞི་བདེ་ཡི་ལམ་ལ་ཉེ་
བར་འཁྲིད་པའི་ཡང་དག་པའི་ཐུན་མིན་གྱི་སློབ་གསོའི་ཐབས་ལམ་འབའ་ཞིག་ལག་
བསྟར་བྱེད་ཅིང་། བསླབ་བྱའི་ཆ་ནས་ཀྱང་བཤད་གྲྭ་དང་སྒྲུབ་གྲྭ་གཉིས་སུ་ཕྱེས་པ་
ལས། བཤད་གྲྭའི་ཕྱོགས་དེ་ལ་གཙོ་བོ། - ()སུམ་རྟགས་དག་གསུམ་སོགས་སྐད་ཡིག་གི་
ཚན་ཁག་དང་། «སྙན་ངག་སྟེ་རྩོམ་རིག་ཚན་ཁག (བསྡུས་གྲྭ་སོགས་མཚན་ཉིད་ཀྱི་
ཚན་ཁག ༥)གསོ་རིག་སྨན་གྱི་ཚན་ཁག (5)སྐར་རྩིས་སོགས་གནམ་རིག་ཚན་ཁག
སེམས་བྱུང་བློ་རིག་སོགས་སེམས་ཁམས་རིག་པའི་ཚན་ཁག (ijས་ལམ་སོགས་སློབ་
གསོའི་ཚན་ཁག (8)མདོ་བདར་བ་སྟེ་རོལ་མོ་གླུ་དབྱངསཀྱི་ཚན་ཁག (0)རྟེན་འབྲེལ་
སོགས་རྣམ་ཤེས་རིག་པའི་ཚན་ཁག ༡༣ ཁམས་སོགས་ཚེ་སྲོག་རིག་པའི་ཚན་ཁག
doའདུལ་བ་སྟེ་མི་ཆོས་ཀུན་སྤྱོད་རིག་པའི་ཚན་ཁག caཀུན་འབྱུང་བདེན་པ་སོགས་སྲོག་
ཆགས་རིག་པའི་ཚན་ཁག རྡུལ་ཕྲན་ཕྱོགས་ཆ་ཡོད་མེད་སོགས་རྡུལ་ཕྲན་རིག་པའི་
ཚན་ཁག སྔགས་ཕྱོགས་ཀྱི་མི་ལུས་གྲུབ་ཚུལ་སོགས་མི་ལུས་རིག་པའི་ཚན་ཁག
dཐགསང་སྔགས་རྫས་ཀྱིས་སྒྲུབ་ཚུལ་སོགས་རྫས་རིག་པའི་ཚན་ཁག་ འཇིག་རྟེན་
ཆགས་ཚུལ་སོགས་ས་རྒྱུས་ཚན་ཁག cpལོ་རྒྱུས་ཚན་ཁག” སོགས་དང་ཞིབ་མོར་
དབྱེ་བས་བགྲང་ལས་འདས་པ་ཡོད་ཅིང་། སྒྲུབ་གྲྭ་ལ་མཚོན་ནའང་གཙོ་བོ་དབང་
ལུང་ནམ་ངག་གི་ཉམས་ལེན་དང་ཆོ་ག་ཆོས་སྤྱོད་ཀྱི་སྐོར་སྣ་ཚོགས་ཡོད་དེ། དཔེར་ན།
དུས་འཁོར་སོགས་ཀྱི་དབང་གནང་བའི་སྐབས་སུ་ཐིག་རྡུལ་ཚོན་འདེབས་ཚུལ་དང་
བདེ་གསང་འཇིགས་གསུམ་སོགས་ཀྱི་ཆོ་ག་སྒྲུབ་དུས་བློས་བསླང་དང་དཀྱིལ་འཁོར་
-13-



བདེན་པའི་ལེའུ།
བཞེངས་སྐྲུན་ཐད་བོད་ཀྱི་ཐུན་མོང་མིན་པའི་སྲོལ་རྒྱུན་གྱི་ལག་རྩལ་བྱེད་ཐབས་སྣ་
ཚོགས་བཀོལ་སྤྱོད་དང་དངོས་སྦྱོང་བྱེད་ཀྱིན་ཡོད་པ་དང་། དམིགས་རིམ་དང་སྒོམ་
རིམ་སོགས་ཀྱི་སྐབས་སུ་རང་བྱུང་ཁམས་ཀྱི་ངོ་མཚར་ལྐོག་གྱུར་གྱི་གནས་ལ་མངོན་སུམ་
གྱི་འདུ་ཤེས་སྙོམས་འཇུག་བྱས་ཏེ་བདེ་སྟོང་དབྱེར་མེད་དུ་སྒོམ་པ། མི་ལུས་ཀྱི་གྲུབ་
ཚུལ་བཞིན་ཁྲག་རྩའི་འཕར་སྟངས་དང་རྒྱུ་ཚུལ་ལ་བསྟུན་ནས་རྩ་རླུང་སྒོམ་སྒྲུབ་ཀྱི་བྱེད་
ཐབས་སྤྱད་དེ་ལུས་ཀྱི་ནད་སོགས་དྲག་སྐྱེད་འབྱུང་དུ་འཇུག་པ་དང་བྱིང་རྨུགས་ཀྱི་སྒྲིབ་
པ་སངས་ཏེ་བློ་རིག་དྭངས་ཤིང་གསལ་བར་བྱེད་པ། གཞན་ཡང་བསང་གཏོང་བ་
དང་ལབ་ཙེ་བསྟོད་པ། རྡེའུ་འབུམ་སྒྲིག་པ། ཚ་གསུར་གཏོང་བ། སྦྱིན་སྲེག་བྱེད་
པ། སྨྱུང་གནས་སྲུང་བ་སོགས་ཁོར་ཡུག་སྲུང་སྐྱོབ་དང་མཁའ་དབུགས་སྙོམས་སྒྲིག་
བྱས་ཏེ་ནད་རིགས་སྔོན་འགོག་བྱེད་པ། གསང་སྔགས་ཀྱི་ཆོ་ག་ལྟར་རྫས་རིགས་སྣ་
ཚོགས་ཀྱི་སྦྱོར་བ་བསྡེབས་ནས་སྨྱོ་ནད་དང་གདོན་བགེགས་མཐར་བསྐྲད་གཏོང་བ།
ལུས་ཀྱི་ཉེས་པ་སྟེ་རྐུ་འཕྲོག་བཅོམ་གསུམ་དང་མི་སོགས་ཀྱི་སྲོག་གཅོད་པ། ངག་གི་
ཉེས་པ་སྟེ་སྡིག་མོལ་དང་འཆལ་གཏམ་སོགས་སྨྲས་ཏེ་ཁོར་ཡུག་ལ་ཕོག་ཐུག་བཟོ་བ།
ཡིད་ཀྱི་ཉེས་པ་སྟེ་ཕྲག་དོག་དང་ཞེ་སྡང་གིས་གཞན་ལ་གནོད་སེམས་འཆང་བ་སོགས།
ལུས་ངག་ཡིད་གསུམ་རྒྱ་ཡན་དུ་བཏང་སྟེ་ནག་ཉེས་མི་བཟོ་བར་སྒོ་དམ་པོར་བསྡམས་
ནས་མི་ཆོས་ཀུན་སྤྱོད་ཐད་ཀྱི་ལམ་ལུགས་བརྩི་སྲུང་བྱེད་པ་སོགས་ངོ་མཚར་བའི་སློབ་
གསོའི་བྱེད་ཐབས་དང་བསླབ་བྱ་སྣ་ཚོགས་པ་བློ་སྦྱོང་དང་ཉམས་ལེན་བྱེད་ཀྱིན་ཡོད་
ཅིང་། དེ་དག་ལ་མཁས་པར་གྱུར་ཚེ་དེ་མཚུངས་ཀྱི་བཀའ་རམས་པ་དང་རྡོ་རམས་པ།
ལྷ་རམས་པ། སྔགས་རམས་པ། གསེར་ཁྲི། མཁན་པོ། སློབ་དཔོན་སོགས་
• 14 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཤེས་རིག་གི་གོ་མིང་དང་ཐོབ་ཐང་སྣ་ཚོགས་ཀྱི་མིང་འདོགས་དང་ཆོ་ལོར་མངའ་གསོལ་
བ་ཡིན། དེ་བས་དགོན་སྡེ་ནི་ཆེས་གཏིང་ཟབ་མོ་དང་སྔོན་ཐོན་ཡིན་པའི་མཚན་ཉིད་
རིག་པ་དང་ཚན་རིག་སོགས་གཙོ་བྱས་པའི་ཧ་ཅང་འཐུས་ཚང་རང་བཞིན་གྱི་རིག་
གནས་མ་ལག་ཕུན་སུམ་ཚོགས་པོ་འཛོམས་པའི་ཤེས་རིག་གི་བང་མཛོད་ཅིག་ཡིན་ལ།
དེར་གནས་འཆའ་བའི་བླ་གྲྭ་ཕལ་ཆེར་ཀྲུང་རང་གི་ལང་ཚོ་དང་མི་ཚེའི་རིན་ཐང་ཡོད་
ཚད་དེའི་ཆེད་དུ་བསྟིམས་ཏེ། མིའི་རིགས་ཀྱི་མཐར་ཐུག་གི་བདེ་བའི་དོན་ལ་གཅིག་
ཏུ་གཞོལ་བའི་རླབས་ཆེན་གྱི་སྐྱེས་བུ་དག་དག་ཡིན་པས། ཁ་ཅིག་གིས་དགོན་སྡེ་ནི་
འདོན་ཆོག་ཙམ་སྤེལ་ས་དང་བླ་གྲྭ་ཚོ་ནི་དཀོར་རྫས་ཁོ་ནར་ཞེན་པའི་གྲོང་ཆོག་པ་རྒྱུང་
རྐྱང་ཞིག་ཡིན་པར་བཤད་པ་ནི་བརྟག་དཔྱད་དང་རྒྱུས་ལོན་མ་བྱས་པའི་འཆལ་གཏམ་
དང་ཕྱོགས་ལྷུང་གི་བབ་ཅོལ་ཙམ་ལས་བདེན་པར་མ་ངེས་སོ།།
དེ་ལྟ་ནའང་ང་ཚོས་ཡུལ་དུས་ཀྱི་འགྱུར་བ་དང་བསྟུན་ནས་བསམ་བློ་བཏང་ཚེ་
དགོན་སྡེའི་སློབ་གསོའི་ཆ་ནའང་ཅུང་མི་འདང་ས་དང་བཅོས་བསྒྱུར་བྱེད་དགོས་ས་ཁ་
ཤས་འདུག་སྟེ། ()བདག་ཅག་ནི་སྟོན་པའི་བཀའ་བསྟན་གྱི་གཞུང་དང་ཕྱིས་ཀྱི་པཎ
གྲུབ་རྣམས་ཀྱིས་གསུངས་པའི་མཚན་ཉིད་རིག་པའི་སྐོར། ད་དུང་གསང་སྔགས་
སོགས་ཀྱི་གཞུང་དེ་དག་ད་ལྟའི་མིའི་ཚེ་ཚད་དང་བློ་རིག་གང་གི་ཆ་ནས་ཀྱང་མཐིལ་
ཕྱིན་པ་ཞིག་རྟོགས་རྒྱུ་ནི་ཧ་ཅང་དཀའ་བའི་ཚོད་དུ་འདུག་པས། གདུལ་བྱའི་དགོས་
མཁོ་བཞིན་ཅུང་ཁ་གསལ་བོར་གཏོང་བ་དང་བརྗོད་བྱ་ཉིང་བསྡུས་བྱས་ནས་སྦྱང་ཡུན་
ཀྱང་ལོ་བཅོ་བརྒྱད་ལྷག་ལས་མི་རིང་བར་བཟོ་བ། (༧)བརྗོད་བྱའི་ཆ་ནས་ཀྱང་སྔོན་
ཆད་དང་ད་ལྟའི་གནས་བབ་གཉིས་གཏན་ནས་མི་འདྲ་བས་ད་ལྟའི་མིའི་བློ་ཚོད་དང་
- 15-



བདེན་པའི་ལེའུ།
བསྟུན་ཏེ་དུས་དབང་དང་སྤྱི་ཚོགས་འཕེལ་རྒྱས་ཀྱི་དགོས་མཁོ་བཞིན་བདམས་གསེས་
ཀྱིས་ཕྱོགས་སྒྲིག་བྱས་ཏེ་བསླབ་སྦྱང་བྱེད་རྒྱུ། ()རྗོད་བྱེད་ཀྱི་ཐ་སྙད་དང་དཔེ་འགོད་
སྟངས་ཀྱི་ཕྱོགས་ནས་སྔོན་ཆད་ཀྱི་པཎ་ཊི་ཏཱ་དང་། ཤིང་རྟ། ནོར་བུ། དཔག་
བསམ་ཤིང་སོགས་ད་ལྟའི་མིས་གོ་དཀའ་བས། དེ་དག་གི་ཚབ་ཏུ་འཕྲུལ་འཁོར་དང་
སྒོར་མོ་སོགས་ཆ་རྒྱུས་ཅན་གྱི་ཐ་སྙད་དང་དཔེ་བཀོལ་སྤྱོད་བྱེད་པ། (8)ས་ད་
4)ས་དགེ་རྙིང་
གསུམ་སོགས་གྲུབ་མཐའ་མི་འདྲ་བ་རྣམས་ཀྱི་ཡིག་ཆ་དང་རིང་ལུགས་མི་གཅིག་པར་
དགེ་མཚན་སྣ་ཚོགས་བགྲང་རྒྱུ་ཡོད་མོད། ཕྱོགས་སོ་སོར་འཐེན་འཁྱེར་ཕྱོགས་ལྷུང་གི་
བསམ་བློ་ཤུགས་དྲགས་ཚེ་མཐུན་སྒྲིལ་དང་འཕེལ་རྒྱས་ཀྱི་གེགས་སུ་འགྲོ་བས།
ཙོང་ཁ་བས་མདོ་སྔགས་ཟུང་འབྲེལ་གྱི་ལམ་སྲོལ་ཕྱེས་པ་བཞིན་གྲུབ་མཐའ་སོ་སོའི་
མཁས་པ་རྣམས་ཀྱིས་རང་ལུགས་མཁྲེགས་འཛིན་མི་བྱེད་པར་ཡིག་ཆ་གཞན་དག་
ལའང་ཞིབ་འཇུག་སྒོས་དེ་དག་མཐུན་སྡེབ་བྱས་པ་ལས་རིག་ལམ་གསར་བ་གཏན་
འབེབས་བྱེད་པ། གཞུང་ལུགས་ཁོ་ནར་སྦྱོང་བ་དང་རིགས་འདེད་རྐྱང་རྐྱང་བྱེད་
པ་ལས། དེང་རབས་ཀྱི་གློག་རྡུལ་
ལ་རྩིས་འཁོར་སོགས་ཡོ་བྱད་དང་འཕྲུལ་ཆས་ཀྱི་ལམ་
ནས་ཞིབ་འཇུག་བྱས་ཚེ། དུས་ཚོད་གྲོན་ཆུང་བྱེད་ཐུབ་པའི་མཐུན་རྐྱེན་དང་དཔེ་མང་
ཀློག་མི་དགོས་པ་སོགས་ཀྱི་སྟབས་བདེ་གང་ལེགས་བཟོ་ཐུབ་པ། ངག་ནས་འཆད་
ཤེས་པ་དང་སེམས་ལ་སྒོམ་ཐུབ་པ། ལོག་ནས་འབྲི་ནུས་པ་སོགས་གཞུང་ལུགས་རྐྱང་
རྐྱང་ལ་མཁས་པས་སྤྱི་ཚོགས་ལ་ནུས་པ་ཆེན་པོ་འདོན་མི་ཐུབ་པས། ཆོས་ལུགས་
གཙོས་གཞུང་ལུགས་སྣ་ཚོགས་ཀྱི་དགོངས་དོན་དེ་ཉིད་ཕྱི་དངོས་པོའི་དཔལ་ཡོན་གྱི་
སྟེང་ནས་དངོས་སུ་ལག་ལེན་བྱས་ཏེ་མིག་མཐོང་ལག་ཟིན་གྱི་ཚུལ་དུ་བསྟར་བ་སོགས།
- 16 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དགོན་སྡེ་ཤེས་རིག་དེ་ཉིད་དུས་རབས་དང་སྤྱི་ཚོགས་ཀྱི་དགོས་མཁོ་བཞིན་སྲོལ་རྒྱུན་
རྒྱུན་འཛིན་དང་གསར་བ་ཁ་སྣོན་བྱས་ཏེ་དེང་རབས་ཅན་ལ་ཁ་ཕྱོགས་པ་དང་འཛམ་
གླིང་ལ་ཁ་ཕྱོགས་པ། མིའི་རིགས་ཡོངས་ལ་ཁ་ཕྱོགས་པ་སོགས་ཀྱི་ཡང་དག་པའི་སློབ་
གསོའི་བྱེད་ཐབས་སྤྱད་ནས་ས་གནས་དང་མི་རིགས། རྒྱལ་ཁབ། མི་དང་སྲོག་
ཆགས། རང་བྱུང་ཁོར་ཡུག་སོགས་སྣོད་བཅུད་ཡོངས་ལ་ཕན་པའི་རླབས་ཆེན་གྱི་རིག་
གནས་ཤིག་ཆགས་སུ་བཅུག་སྟེ་དེའི་རིན་ཐང་ངོ་མ་དངོས་སུ་མངོན་འགྱུར་བྱེད་དགོས་
སོ།།
བཞི་བ། སློབ་གསོའི་གཞུང་ལུགས།
བྱ་བ་ཅི་ཞིག་བསྒྲུབ་ཀྱང་ཐོག་མར་བསམ་གཞིག་ལེགས་པོ་བཏང་རྗེས་འཆར་
གཞི་དང་གོ་རིམ་ཡོད་པའི་སྒོ་ནས་བསྒྲུབ་ན་ད་གཟོད་བྱ་བ་དེ་ཉིད་འཐུས་ཚང་དང་
ལེགས་འགྲུབ་འབྱུང་ངེས་པ་དང་། གཞན་གྱིས་བར་ཆད་བྱས་ཀྱང་གཞོམ་གཞིག་
དང་གཏོར་བརླག་ཐེབས་མི་ནུས་པ་བཞིན། སློབ་གསོའི་ལས་ཀ་གང་ཞིག་གཉེར་
ནའང་དེའི་ཐད་ཀྱི་རིགས་པའི་གཞུང་ལུགས་ཀྱི་རྒྱབ་བརྟེན་ཡོད་ཚེ་ཧ་ཅང་བསྒྲུབ་སླ་བ་
ལག་ལེན་དངོས་ཀྱི་སྟེང་ནས་བདེན་དཔང་བྱེད་ཐུབ་པ་ཞིག་ཡིན། འོན་ཀྱང་རང་རེ་
བོད་ལ་ཁྱིམ་ཚང་སློབ་གསོ་དང་སྤྱི་ཚོགས་སློབ་གསོ། སློབ་གྲྭའི་སློབ་གསོ་གསུམ་གྱི་
སྒྲུབ་སྟངས་ཐད་རིགས་པའི་གཞུང་ལུགས་འཐུས་ཚང་ཞིག་ད་བར་དུ་སུས་ཀྱང་རྩོམ་
ཐུབ་མེད་པ་ནི་སྟོང་ཆ་ཆེན་པོ་ཞིག་རེད་ལ། དགོན་སྡེའི་སློབ་གསོའི་སྒྲུབ་སྟངས་ཐད་
འདུལ་བ་དང་ས་ལམ། དགོན་སྡེ་སོ་སོའི་བཅའ་ཡིག་སོགས་གཞུང་ལུགས་དང་སྒྲིག་
ཁྲིམས་ཡོད་པས་སློབ་གསོའི་རྣམ་གྲངས་གཞན་གསུམ་ལས་ཅུང་ཚད་མཐོ་བའི་འཕེལ་
- 17-



བདེན་པའི་ལེའུ།
རྒྱུས་བྱུང་ཡོད་པར་མངོན། དེ་བས་བོད་ཀྱི་ཤེས་ལྡན་པ་དང་སློབ་གསོ་བ་རྣམས་ཀྱིས་
སློབ་གསོའི་གཞུང་ལུགས་ཀྱི་ནུས་པའི་གལ་ཆེན་རང་བཞིན་ལ་བསམ་བློ་བཏང་སྟེ།
གོང་གསལ་གྱི་སློབ་གསོའི་རྣམ་གྲངས་གསུམ་པོའི་ཐད་རང་རང་གི་དགོས་མཁོ་དང་
ཁྱད་ཆོས་གཙིགས་སུ་བཟུང་ནས་དེ་དག་ཇི་ལྟར་བསྒྲུབ་དགོས་པའི་སྐོར་གྱི་ཚད་ལྡན་
གཞུང་ལུགས་བརྩོམ་གནང་བྱ་རྒྱུ་དང༌། དགོན་པའི་སློབ་གསོའི་ཕྱོགས་ནས་ཀྱང་བླ་
མ་དང་དགེ་བཤེས་རྣམ་པས་སྔོན་ཆད་ཀྱི་འདུལ་བ་དང་ས་ལམ་སོགས་ཀྱི་གཞུང་ལ་ཡུལ་
དུས་དང་བསྟུན་ཏེ་འཕྲི་སྣོན་སྒོས་དམིགས་བསལ་དང་ཅུང་གུ་ཡངས་གཏོང་དགོས་
སར་གུ་ཡངས་བཏང་ནས་དེང་སྐབས་ཀྱི་གྲྭ་བའི་བྱ་སྤྱོད་ཁ་ཤས་གསར་དུ་བཀག་འགོག་
བྱེད་པ་དང་། སློབ་སྦྱོང་བྱེད་ཐབས་ཀྱི་ལམ་ཕྱོགས་ལེགས་ཤོས་རྣམས་ཁ་སྣོན་བྱས་ཏེ་
ཤ་ཚ་སྙིང་ཉེ་བའི་ལམ་ནས་དེ་ལ་སྙིགས་འདོར་བཅུད་ལེན་བྱེད་རྒྱུ་ཧ་ཅང་གལ་ཆེ་ལ།
ཚན་རིག་རང་བཞིན་ཅན་དང་གཏན་ཚིགས་ཀྱི་རང་བཞིན་ལྡན་པའི་སློབ་གསོའི་ཐད་
ཀྱི་རིགས་པའི་གཞུང་ལུགས་ཀྱི་རམ་འདེགས་ཡོད་ཚེ། རང་རེ་བོད་ཀྱི་ཤེས་རིག་གི་
རྣམ་གྲངས་མཐའ་དག་དར་བའི་རྩེ་མོར་སོན་ཏེ། འཛམ་གླིང་གི་ཆེས་རིན་ཐང་ཆེ་
ཞིང་སྔོན་ཐོན་ཡིན་པའི་རིག་གཞུང་ཞིག་ཏུ་འགྱུར་རྒྱུ་དེའང་ཧ་ཅང་དཀའ་བའི་གནས་
ཤིག་མིན་པས། བདག་གིས་ཆེད་དུ་འདི་ནས་བོད་ཀྱི་ཤེས་ལྡན་པ་ཡོངས་ལ་མི་རིང་
བར་རང་རེའི་སློབ་གསོའི་གར་སྟེགས་སྟེང་དུ་དུའུ་ཝེ་ནས་སློབ་གསོ་གླེང་བ»ལྟ་བུའི་
གཞུང་ལུགས་ཤིག་མངོན་དུ་འཇུག་རྒྱུར་སྙིང་ནས་རེ་སྐུལ་ཞུའོ།།
ལྔ་བ། མཇུག་ཏུ་སྨྲས་པའི་གཏམ།
ཤེས་རིག་ལ་དགའ་ཞེན་ཆེ་བའི་ཀློག་པ་བོ་ལགས། གོང་དུ་ཞུས་ཟིན་པའི་
• 18-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དོན་ཚན་རེ་རེའི་བརྗོད་བྱའི་བསྟན་དོན་མཐའ་དག་པོ་ཁ་བཤད་ཆུ་ཡི་ཝུ་བ་ཙམ་དུ་མ་
བཏང་བར་དངོས་སུ་དཀའ་སྤྱད་དང་འབད་པའི་ཁྲོད་ནས་ལག་ལེན་གསེར་གྱི་ཐིགས་
པ་རེ་རེ་བཞིན་བསོགས་ནུས་ཚེ། མི་རིང་བར་ང་ཚོས་འཛམ་གླིང་གོ་ལ་ཟླུམ་པོའི་ཡང་
རྩེ་ནས་སྡེ་བཞིའི་དཔལ་གྱིས་ཕྱུག་པའི་གསེར་གྱི་ཕོ་བྲང་འབའ་ཞིག་བཞེངས་ཏེ།
རླབས་ཆེན་དང་གཟི་བརྗིད་ཀྱིས་འཇིག་རྟེན་ཡོངས་ལ་འོད་སྣང་གི་དགའ་སྟོན་འགྱེད་
ཐུབ་པར་བདག་ལ་ཡིད་ཆེས་ཟབ་མོ་ཡོད་དོ།།
མཆན་འགྲེལ།
@ @<ཏུའུ་ཝེ་ནས་སློབ་གསོ་གླེང་བ>>ཞེས་པ
»ཞེས་པའི་དཔེ་དེབ་ལས་དྲངས།
སྤྱི ༤«ལྟ་བ , བསམ་བློ , ལག་ལེན»ཞེས་པའི་དཔེ་དེབ་ལས་དྲངས།
• 19-



བདེན་པའི་ལེའུ།
གོམས་སྲོལ་གླེང་བ།
དང་བོ། བསམ་བློའི་གོམས་སྲོལ།
བསམ་བློ་ཡང་དག་པ་ནི་མིའི་རིགས་ཀྱིས་རང་བྱུང་ཁམས་དང་འཐབ་འཛིང་
ཡུན་རིང་བྱས་ཤིང་། སྤྱི་ཚོགས་འཚོ་བའི་ཁྲོད་ཀྱི་བྱ་དངོས་མང་བོར་དངོས་སུ་ལག་
ལེན་ནས་ངོས་འཛིན་དང་ངོས་འཛིན་ནས་ལག་ལེན་བརྒྱུད་པ་ཡང་ཡང་བྱས་ཤིང་།
ཉམས་མྱོང་དུ་མ་ཕྱོགས་བསྡོམས་བྱས་པ་ལས་བྱུང་བའི་གདེང་ཚོད་ཐོབ་པའི་འདུ་ཤེས་
ཀྱི་ཚད་གཞི་མཐོན་པོ་ཞིག་ལ་ཟེར་བ་ཡིན། དེའང་རྒྱལ་ཁབ་དང་མི་རིགས་སོ་སོའི་
ཆབ་སྲིད་དང་། ཆོས་ལུགས། ཡུལ་སྲོལ། འཚོ་བ་རོལ་སྟངས། རང་བྱུང་ཁོར་
ཡུག་སོགས་ཀྱི་དབང་གིས་མི་སྒེར་དང་ཐུན་མོང་གི་བསམ་བློའི་ཐད་མི་འདྲ་ས་མང་བས་
སྤྱི་ལ་ཁྱབ་པའི་མཚན་ཉིད་ཅིག་གིས་ཐག་གཅོད་བྱེད་དཀའ་ཞིང་། སོ་སོའི་བྱེད་ནུས་
དང་རིན་ཐང་གི་ཚད་གཞི་ལའང་གཞུང་ལུགས་ཀྱི་ཁྱབ་ཁོངས་ལས་བརྒལ་བའི་ཚད་
མེད་རྣམ་རྟོག་གི་རང་བཞིན་ལྡན་པས། དེ་ཉིད་ཤེས་རབ་ཀྱི་རོལ་རྩེད་མཐའ་མེད་པ་
ཞིག་ཏུ་རང་བྱུང་ཆོས་ཉིད་ཀྱིས་བཀོད་སྒྲིག་བྱས་ཚར་འདུག རྒྱུ་མཚན་དེའི་ཕྱིར་
བསམ་བློའི་གོམས་སྲོལ་ཞེས་པ་འདིར་ཡང་མི་རིགས་ཤིག་གི་སེམས་ཁམས་དང་འབྲེལ་
ཏེ་གླེང་བརྗོད་སྤེལ་བ་ཁོ་ན་ལས་འོས་མེད།
ང་ཚོ་བོད་མི་རིགས་ཀྱི་འདུ་ཤེས་འཛིན་སྟངས་དང་མཛེས་དཔྱོད་སེམས་ཁམས་
ཐད་ཐུན་མིན་གྱི་ཁྱད་ཆོས་ཤིག་ཡོད་པ་ནི། བོད་མི་སྤྱི་ཁྱབ་ཀྱི་སྟེང་ན་བྱམས་པ་དང་
•20 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བརྩེ་བ། སྙིང་རྗེ། གཞན་ཕན། ལྷག་བསམ་སོགས་དགེ་སེམས་ཁྱད་པར་བ་དུ་མས་
ཕྱུག་ཅིང་། བོད་མི་སུ་ཡིན་ཡང་ཆོག་ལུགས་ལ་དད་པ་དང་མི་དགེ་བ་སྤང་དགོས་པའི་
ཐད། དཔེར་ན་ཁ་དོག་དཀར་ནག་ཟུང་གིས་དགེ་སྡིག་གཉིས་མཚོན་པར་སེམས་ཏེ།
གངས་རི་སོགས་ཀྱི་རང་མདངས་ཁ་དོག་གི་མ་ཆོག་ཏུ་འཛིན་པའི་འདུ་ཤེས་དང་མཛེས་
འཛིན་གྱི་ལྟ་བ་འཆང་བའི་བསམ་བློའི་གོམས་སྲོལ་ལེགས་པོ་ཞིག་གདོད་མ་ནས་རྒྱུན་
འབྱམས་སུ་གནས་ཡོད། ཡིན་ནའང་དངོས་པོ་ཡོད་ཚད་འགྱུར་ལྡོག་གི་ཆོས་ཉིད་ལས་
མི་འདའ་བའི་རང་བཞིན་ཅན་འབའ་ཞིག་ཏུ་གྲུབ་པས། བོད་མིའི་བསམ་བློའི་གོམས་
སྲོལ་གྱི་ཆ་དེ་ལའང་དུས་རབས་ཀྱི་འགྱུར་ལྡོག་དང་སྤྱི་ཚོགས་ཀྱི་རྙོག་འཛིང་ཁྲོད་ནས་
འཁོར་སྐྱོད་ཡུན་རིང་བྱས་རྗེས། རྣམ་པ་གཞན་ཞིག་ཏུ་བརྗེ་སྤོར་བྱེད་པའི་འཇིག་ཉེན་
གྱི་སྣང་ཚུལ་དུ་མས་སྐུལ་གྱིན་འདུག དེ་བས་རིང་མིན་འབྱུང་འགྱུར་གྱི་ “ནད་
ཡམས ” དེ་ཉིད་སྔོན་འགོག་བྱེད་པ་ལ་ང་ཚོ་ཕྱིར་གདོད་མའི་རང་བྱུང་ཁམས་ཀྱི་པང་དུ་
ལོག་སྟེ་གནའ་བོའི་ཤེས་རིག་གི་དར་ཆ་ཡང་བསྐྱར་བསྒྲེང་བ་ལས་ཐབས་གཞན་མེད་
ཀྱང་། ད་ལྟའི་གནས་བབ་ཀྱིས་གསལ་བཤད་བྱས་པ་ནི་དངོས་པོའི་ཆོས་ཉིད་ཁོ་ན་
ལས་མ་འདས་པས། དེ་ཉིད་བསྐྱར་དུ་འབྱུང་མི་སྲིད་པའི་སྟོང་བསམ་ཞིག་ཡིན་པ་མི་
སུས་ཀྱང་རྟོགས་དགོས་པ་ཞིག་རེད།
ང་ཚོ་ཐུན་མོང་ནས་སེམས་ཁུར་བྱེད་དགོས་ས་གཙོ་བོ་ནི་བསམ་བློའི་འཇིག་
ཉེན་གྱི་ཚོར་བ་འདི་དག་གི་ཁྲོད་ནས་མ་འོངས་པར་གྲ་སྒྲིག་ཇི་ལྟར་བྱེད་རྒྱུ་དེ་ཡིན་ཕྱིར།
ཚང་མས་རང་ཉིད་ཀྱི་བསམ་བློའི་གོམས་སྲོལ་ལ་དུས་དང་མཐུན་པའི་བསྒྱུར་བཅོས་
བཏང་སྟེ། དགའ་ཕྱོགས་དང་མོས་པ་ཁོ་ན་མཁྲེགས་འཛིན་མི་བྱེད་པར་དུས་རབས་
-21-



བདེན་པའི་ལེའུ།
དང་ལོ་རྒྱུས་ཀྱིས་སྤྲད་པའི་འོས་འགན་དང་ལེན་བྱས་ནས་བསམ་གཞིག་གི་ཁ་ཕྱོགས་སྤྱི་
ཚོགས་འཚོ་བའི་དགོས་མཁོ་དངོས་ལ་གཏུད་པ་དང་། བྱ་དངོས་གང་གི་སྟེང་ནས་
ཀྱང་དངོས་ཐོག་བདེན་འཚོལ་གྱིས་དགོས་པ་གང་རུང་ཞིག་གཏན་འབེབས་བྱས་ཤིང་།
དེ་ལས་རྙེད་པའི་ཆོས་ཉིད་ཀྱི་བདེན་པ་རང་རྒྱུད་ལ་སྦྱར་ནས་སྔོན་དཔོག་གི་འདུ་ཤེས་
ལ་མངའ་བརྙེས་ཏེ་བསམ་བློའི་སྟོབས་ཤུགས་ཀྱིས་འཇིག་རྟེན་ལ་ཁ་ལོ་བསྒྱུར་ཐུབ་པར་
བྱེད་རྒྱུ་ནི་དུས་རབས་གསར་བའི་བསམ་བློའི་རིན་ཐང་གི་ཁ་ཕྱོགས་དངོས་ཡིན་པས།
མི་སྒེར་དང་ཐུན་མོང་གང་ཡིན་ཡང་ནམ་ཡང་རང་ཉིད་ལ་འཇིག་མི་སྲིད་པའི་སྟོང་
བསམ་གྱི་ལྕགས་རི་ཁོ་ན་བསྐོར་ནས་མི་འདུག་པར་གནད་དོན་ཡོད་ཚད་བསམ་བློའི་
གོམས་སྲོལ་དང་འབྲེལ་ཏེ་ཡང་དག་པ་དང་ཚད་མཐོན་པོའི་ལམ་ནས་ཐག་གཅོད་གང་
ལེགས་བྱེད་ཐུབ་དགོས་སོ།།
གཉིས་པ། འཚོ་བའི་གོམས་སྲོལ།
ང་ཚོའི་འཇིག་རྟེན་འདིའི་སྟེང་གི་རང་བྱུང་མ་ཡིན་པའི་བྱ་དངོས་མང་བོ་ཞིག་
འཚོ་བ་ལས་ཐོན་པ་ཡིན་ལ། འཚོ་བ་ཡོད་པས་ད་གཟོད་མིའི་རིགས་འདི་ཉིད་ནམ་
ཡང་འགུལ་སྐྱོད་ཀྱི་རྣམ་པར་གྲུབ་པ་མ་ཟད། མིའི་རིགས་འཕེལ་རྒྱས་ཀྱི་གྲངས་འབོར་
དེའང་འཚོ་བས་བསྐྲུན་དགོས་པ་ཡིན། བོད་མི་རིགས་ལ་མཚོན་ན་མཚོ་གནས་ཉེ་བར་
འཛིན་པའི་འདུ་ཤེས་ཤུགས་དྲག་པོ་མེད་པས
པས “ འཁོར་བར(འཚོ་བ)སྙིང་བོ་མེད” ཅེས་
པའི་རིང་ལུགས་ཤིག་ནམ་ཡང་སེམས་ལ་ས་འཐས་སུ་བཟུང་ཡོད། ཡིན་ནའང་མི་ཕལ་
མོ་ཆེའི་བྱ་སྤྱོད་དང་ཆ་རྐྱེན་གང་ལ་བརྟག་ཀྱང་དེ་དང་བར་ཐག་ཧ་ཅང་བསྐལ་བས། བློ་
ཐག་རྦད་ཆོད་ཀྱིས་ཁ་ཕྱོགས་གཅིག་ཁོ་ན་བདམས་ཏེ་ལག་རྗེས་རླབས་ཆེན་ཞིག་འཇོག་
-22-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྒྱུར་ཅིས་ཀྱང་བརྩོན་པར་རིགས་སོ།།
དེའང་གཙོ་བོ་མི་རིགས་ཀྱི་འཚོ་བའི་གོམས་སྲོལ་དང་འབྲེལ་དགོས་ཏེ། དཔེར་
ན། རང་རེ་བོད་མི་ནི་དུས་རྒྱུན་སོས་དལ་བག་ཡངས་ངང་མཐོ་སྒང་དང་རྩྭ་ཐང་དུ་
གནས་འཆའ་ཞིང་གཙོ་ཆེར་སྦྲ་གུར་གྱི་ནང་དུ་འདུག་པ་དང་། རྟ་ནོར་ལུག་གསུམ་
སོགས་སྒོ་ཕྱུགས་ཀྱི་རིགས་འཚོ་སྐྱོང་བྱེད་པ། ལོ་ཏོག་འདེབས་པ་སོགས་ཀྱི་ཐོན་སྐྱེད་
གཉེར་བ་དང་། ད་དུང་དུས་ཆེན་སོགས་ཀྱི་སྐབས་རྟ་རྒྱུག་མདའ་འཕེན་དང་གླུ་གར་
གྱི་རྩེད་མོར་རོལ་བ། རྒྱུ་ནོར་གྱི་མ་རྩ་ཕལ་ཆེར་གསེར་དངུལ་སོགས་ཀྱི་རྒྱན་ཆའི་སྟེང་
བཀོལ་བ་འདི་ནི་བོད་མི་རིགས་ཀྱི་དཔལ་འབྱོར་འཕེལ་རྒྱས་ཀྱི་བཀག་རྐྱེན་ཆེན་པོ་ཞིག་
ཡིན)སོགས་ཐུན་མོང་མིན་པའི་འཚོ་བ་རོལ་སྟངས་ཀྱི་གོམས་སྲོལ་ཞིག་གི་རྒྱུན་སྐྱོང་
བཞིན་ཡོད་ཅིང་། ཁ་རྒྱབ་གཉིས་ཀྱི་འགྲོ་སོང་ལ་འདང་རྒྱག་མེད་པ་ཙམ་གྱིས་ནམ་
ཡང་ཞེ་ཚིམ་འདུག དེས་ན་འདི་ལྟ་བུའི་འཚོ་བའི་གོམས་སྲོལ་ཞིག་གི་འོག་ནས་ད་
དུང་མུ་མཐུད་དུ་སྔོན་སྐྱོད་བྱས་ཚེ། ནམ་ཞིག་ང་ཚོས་དཀའ་ཁག་དང་བཅས་ཏེ་ས་
སྒང་གི་ཡང་རྩེ་ནས་ཁེར་རྐྱང་ངང་ན་ཟུག་ཚད་མེད་མྱོང་དགོས་པ་ད་ལྟའི་གནས་བབས་
ཀྱིས་བདེན་དཔང་བྱེད་ཀྱིན་འདུག་པས། མི་སུ་ཡིན་ཡང་ལག་ལེན་དངོས་འབེབས་
བྱེད་མི་ནུས་པའི་རང་སེམས་གསོ་བྱེད་ཀྱི་སྟོང་བསམ་མཐའ་དག་དོར་ནས་འཚོ་བའི་
རིན་ཐང་དངོས་ལ་བརྩོན་ལེན་བྱེད་པ་དང་། མི་རིགས་རང་མཚན་གྱི་གོམས་སྲོལ་
དག་ལས་དུས་དང་མི་མཐུན་པའི་བེད་སྤྱོད་ཀྱི་ནུས་པ་ཉམས་ཟིན་པ་རྣམས་སྤང་དགོས་
ཤིང་། ལམ་ལོག་ཏུ་འཁྲིད་སྲིད་པའི་ནོར་འཁྲུལ་དང་སྐྱོན་ཆ་ཅན་གྱི་རིགས་རྩ་མེད་དུ་
བཏང་སྟེ། ལེགས་ཆ་རྣམས་རྒྱུན་འཛིན་གོང་འཕེལ་དུ་གཏོང་དགོས་པར་མ་ཟད།
•13-



བདེན་པའི་ལེའུ།
ཞིང་འབྲོག་མང་ཚོགས་རྣམས་ལའང་ངེས་པར་ཤེས་ཡོན་ལ་དགའ་ཞེན་བྱེད་པའི་
གོམས་སྲོལ་ཆགས་སུ་འཇུག་དགོས་པ་སོགས་ནི། ང་ཚོས་རང་ཉིད་སྲུང་སྐྱོབ་བྱེད་
ཐབས་སྐོར་གྱི་ཡང་དག་པའི་རིགས་ལམ་དང་འཚོ་བས་ང་ཚོར་བསྐྲུན་པའི་ཆེད་ལས་ཀྱི་
འོས་འགན་འབའ་ཞིག་ཡིན་ནོ།།
གསུམ་པ། རིག་གནས་གོམས་སྲོལ།
མིའི་རིགས་ཀྱི་སྤྱི་ཚོགས་འདི་ཉིད་ནམ་ཡང་རིག་གནས་དང་ཁ་འབྲལ་མི་རུང་
ཞིང་། རིག་གནས་དེའང་མི་དང་ཁ་བྲལ་ཚེ་བེད་སྤྱོད་ཀྱི་བྱེད་ནུས་ཉམས་ནས་རིན་
ཐང་ཅི་ཡང་མེད་པའི་བྱ་དངོས་ལྷག་མ་ཞིག་ཏུ་གྱུར་བ་ཡིན། དེ་བས་རིག་གནས་ཀྱིས་
མིའི་སྤྱི་ཚོགས་ནང་ངེས་པར་དུ་ཕན་ནུས་རྒྱུ་ཆེར་ཐོན་ཏེ་མི་དང་སྲོག་ཆགས་གཞན་བར་
གྱི་དབྱེ་ཁྱུད་འབྱེད་དགོས་པ་དང་། མིའི་རིགས་ཀྱིས་ཀྱང་རིག་གནས་གསར་བསྐྲུན་
བྱས་པ་ནས་རྒྱུན་འཛིན་དང་དར་སྤེལ་དུ་བཏང་སྟེ་ཕན་ཚུན་གཅིག་ལ་གཅིག་བརྟེན་གྱི་
ཚུལ་དུ་འཕེལ་རྒྱུས་བྱུང་དགོས་པ་ཡིན།
དེའང་གསལ་བོར་མི་རིགས་རང་ངོས་ནས་གླེང་ན། ང་ཚོ་བོད་མི་རྣམས་ལ་
གནའ་བོའི་སྲོལ་རྒྱུན་རིག་གནས་ཀྱི་སློབ་གསོ་ཐེབས་ཡོད་པས་འགྲོ་འཆག་ཉལ་འདུག་
གི་སྤྱོད་ལམ་དང་བསམ་བློའི་ཀུན་སྤྱོད་གང་གི་ཐད་ལའང་དེའི་ཐུན་མོང་མིན་པའི་རིག་
གནས་ཀྱི་གོམས་སྲོལ་ཞིག་ཆགས་ཡོད་པ་རེད། རྒྱུ་མཚན་དེའི་ཕྱིར་ད་ལྟའང་ད་དུང་
སྲོལ་རྒྱུན་རིག་གནས་ཀྱི་ཆ་མང་བོ་ཞིག་ཉམས་སུ་ལེན་གྱི་ཡོད་པས། རྒྱལ་ཁབ་དང་མི་
རིགས་གཞན་གྱི་རིག་གནས་དང་གསར་དུ་དར་བཞིན་པའི་རིག་གནས་སྣ་ཚོགས་ནང་
འདྲེན་ད ང་ངོ ས ་ལེ ན་བྱེ ད ་ པ འི ་ ཐ ད་ རྩོད་གླེང་སྣ་ཚོ ག ས ་འ བྱུ ང་བ ཞིན་
24-



པས་
གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
འདུག དེའང་དུང་ཞེན་ཁོ་ནས་ཐག་གཅོད་བྱ་འོས་པ་ཞིག་གཏན་ནས་མིན་པས་ང་
ཚོས་ངེས་པར་དུ་མི་རིགས་ཀྱི་དགོས་མཁོ་བཞིན་རིག་གནས་ཀྱི་རིན་ཐང་དངོས་ཀྱི་སྟེང་
ནས་དབྱེ་ཞིབ་དང་བདམས་གསེས་བྱེད་དགོས་པ་ཞིག་རེད། དེ་བས་ང་ཚོས་འདིར་
སྲོལ་རྒྱུན་རིག་གནས་ཀྱི་རྩ་བའི་རང་བཞིན་གྱི་སྟེང་ནས་བལྟས་ན། དེས་ཤེས་བྱ་མཐའ་
དག་གི་རྣམ་གྲངས་ཁྱབ་ཡོད་པར་མ་ཟད། ཡོད་ཚད་ཀྱི་སྤྱི་ངོས་ནས་དེ་ཉིད་དངོས་
ལ་མཚན་ཉིད་དང་གཏན་ཚིགས་ཀྱིས་ཐག་གཅོད་དང་ཕྱོགས་བསྡོམས་བྱས་ཡོད་པ་
སུས་ཀྱང་ལས་སླ་མོར་རྟོགས་ནུས་པ་ཞིག་གཏན་ནས་མིན་ལ། བྱེ་བྲག་གི་རྣམ་
གྲངས་ཡོད་ཚད་རེ་རེ་བཞིན་གསལ་བོར་བསྟན་མེད་པས་སངས་མ་རྒྱས་ཀྱི་བར་དུ་མིའི་
བསམ་བློ་ཁོ་ནས་གཏིང་ཟབ་མོ་ཞིག་རྟོགས་མི་ཐུབ་པ་དང་། བོད་མི་རིགས་ཀྱི་འཚོ་
བའི་ཆ་རྐྱེན་ཧ་ཅང་ཞན་པ་དེས་ཀྱང་རིག་གནས་ལ་སློབ་སྦྱོང་དང་རྒྱུན་འཛིན་དར་སྤེལ་
གཏོང་བར་དཀའ་ཁག་ཆེན་པོ་བཟོས་འདུག་པས། ང་ཚོའི་མི་རིགས་དང་རིག་
གནས་གཉིས་བར་འབྲེལ་མི་ཐུབ་པའི་བར་ཐག་ཆེན་པོ་ཞིག་འདུག མ་ཟད་ད་དུང་
བསམ་བློའི་གོམས་སྲོལ་གྱི་དབང་གིས་རིག་གནས་གོམས་སྲོལ་གྱི་རྣམ་པ་དེ་ལའང་གཙོ་
བོ་ཆོས་ལུགས་ཀྱི་རང་བཞིན་ལྡན་པས་བོད་ཀྱི་བླ་གྲྭ་རྣམས་མ་གཏོགས་མི་སྐྱ་ཕལ་ཆེར་
གྱི་འདོད་བློ་དང་ཅུང་མི་མཐུན་པར་སྣང་། དེ་བས་ང་ཚོས་སྤྱི་ཚོགས་གསར་བའི་
མིའི་འདུ་ཤེས་དང་བསྟུན་ཏེ་སྲོལ་རྒྱུན་རིག་གནས་འདི་ཉིད་ཀྱི་ངོ་བོ་དང་རིན་ཐང་
དངོས་ཀྱི་རྩ་བ་བཟུང་ནས་རྣམ་པའམ་བྱེད་ཐབས་གཞན་ཞིག་གི་ལམ་ནས་གཞུང་
ལུགས་དང་སྦྱོང་ཐབས་ཀྱི་མ་ལག་བསྐུར་འཛུགས་བྱེད་དགོས་ཤིང་། དེ་བཞིན་མི་སོ་
སོའི་ངོས་ནས་ཀྱང་རིག་གནས་གོམས་སྲོལ་ཐད་ཀྱི་བསམ་བློར་གཡོ་འགུལ་བཟོས་ཏེ་
-25 -



8
བདེན་པའི་ལེའུ།
སྲོལ་རྒྱུན་རིག་གནས་ཀྱི་རྨང་གཞིའི་སྟེང་ནས་རིག་ལམ་གསར་བ་འཚོལ་སྙེག་བྱེད་པ་
དང་། མཁྲེགས་འཛིན་གྱི་བསམ་བློ་དོར་ནས་གཞན་གྱི་ལེགས་ཆ་སྣ་ཚོགས་ལ་མིག་
དཔེ་དང་སློབ་སྦྱོང་བྱས་ཏེ་རང་ཉིད་འཐུས་ཚང་ཅན་དུ་གཏོང་བ་སོགས་མི་དང་རིག་
གནས་གཉིས་མཐུན་སྦྱོར་ལེགས་པོ་བྱས་ནས། གཞན་ལས་ཁྱད་དུ་འཕགས་པའི་སྔོན་
ཐོན་གྱི་རིག་གནས་གོམས་སྲོལ་ཞིག་ཆགས་སུ་འཇུག་རྒྱུ་ནི་རང་ཉིད་ལ་བདེ་སྐྱིད་འབྱུང་
བའི་རྩ་བའི་ཆ་རྐྱེན་དུ་སེམས་ཏེ། རིག་གནས་ཀྱི་ཕན་ནུས་རང་བཞིན་དང་སྙིགས་
འདོར་བཅུད་ལེན་གྱི་གསར་བརྗེའི་ལས་འགུལ་གྱིས་རང་གི་སྤྱི་ཚོགས་འཕེལ་རྒྱས་སུ་
གཏོང་བ་དང་། རོང་གི་མི་རིགས་ཀྱི་རིག་གནས་དང་ལོ་རྒྱུས་རྒྱུན་འཁྱོངས་དང་རྩ་བའི་
ཆ་ནས་བརྟན་འཇགས་སུ་བཏང་སྟེ་ཡུན་རིང་དུ་གནས་ཐུབ་པ་བྱེད་དགོས་སོ།།
-26 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྩོམ་རིག་གླེང་བ།
---ཉེ་བའི་བོད་ཀྱི་རྩོམ་རིག་གི་གནས་བབས་དང་འཕེལ་རྒྱུས་ཀྱི་ཁ་ཕྱོགས།
དང་བོ། སྤྱི་བཤད།
བོད་ཀྱི་སྒྱུ་རྩལ་རྩོམ་རིག་ནི་སྤྱི་ཁྱུབ་ནས་བཤད་ན་ལེགས་ཉེས་ཀྱི་ཆ་གཉིས་ཀ་
ལྡན་པའི་རིག་པའི་གནས་ཆེན་པོ་ཞིག་སྟེ། ལྟ་བའི་ཆ་ནས་མི་ཚེའི་རིན་ཐང་ལ་གདེང་
འཇོག་དང་རྟེན་འབྱུང་གི་གནས་ལུགས་སམ་བདེན་དོན་ལ་སྙེག་པ་གཙོ་ཆེ་ཞིང་།
རྨོངས་འཐོམས་དང་སྒྱིད་ལུག་ལ་རྒོལ་ཏེ་མིའི་རིག་ཤེས་ཀྱི་ནུས་པར་སྐྱེད་སྲིང་བྱེད་པ།
བྱམས་པ་དང་སྙིང་རྗེ། གཞན་ཕན་དང་ལྷག་བསམ་ཤུགས་དྲག་པོ་ཡོད་པ་བཅས་སྤྱི་
ཚོགས་འཕེལ་རྒྱུས་དང་འཇིག་རྟེན་ཞི་བདེ་ཡོང་བར་བརྩོན་པ་སོགས་རླབས་ཆེན་གྱི་
བསམ་བློ་མངའ་བའི་ཁྱད་དུ་འཕགས་པའི་རྩོམ་རིག་ཅིག་ཡིན་ལ། མཚོན་ཐབས་ཀྱི་
ཕྱོགས་ནས་དུས་རབས་ཉི་ཤུའི་སྔོན་ཆད་ཀྱི་མཁས་པའི་ཕྱག་རྩོམ་དག་ལ་གནའ་བོའི་རྒྱུ་
གར་ལུགས་ཀྱི་མཛེས་དཔྱོད་སེམས་ཁམས་ཀྱི་ཁྱད་ཆོས་ལྡན་པར་མ་ཟད་དུས་རབས་
འི་མཇུག་ནས་བཟུང་རྒྱ་ནག་དང་ནུབ་ཕྱོགས་པའི་ཤན་ཤུགས་སྣ་མང་བོ་ནས་ཐེབས་
པས། སྒྱུ་རྩལ་སྣ་མང་ཅན་དུ་ཕྱོགས་(སྣ་མང་ཅན་དུ་ཕྱོགས་པ་དེའང་ཆ་ངེས་
ཞིག་ནས་གཅིག་རྐྱང་གི་རྣམ་པར་གཏོགས)ཏེ་ད་ལྟའི་བར་མཚོན་ཐབས་དང་སྒྱུ་རྩལ་གྱི་
ཐད་ནས་མི་རིགས་རང་མཚན་པའི་གཞུང་ལུགས་འཐུས་ཚང་ཞིག་ཆགས་ཐུབ་མེད་དོ།།
-27-



བདེན་པའི་ལེའུ།
གཉིས་པ། བྱེ་བྲག་ཏུ་བཤད་པ།
༡. བརྩམས་སྒྲུང་། རང་རེའི་གནའ་རབས་རྩོམ་རིག་གི་ཁྲོད་དུ་«རོ་སྒྲུང>>གིས་
མཚོན་པའི་བརྩམས་ཆོས་ཕྱོགས་རེ་བ་ཙམ་ལས་མེད་ཅིང་། དེ་དག་ཀྱང་ཕལ་ཆེར་ལྷ་
སྒྲུང་གི་རྣམ་པར་གཏོགས་པས་འཚོ་བ་དངོས་ཀྱི་དགོས་མཁོ་དང་ཅུང་ཐག་རིང་བར་
སྣང་། ལོ་རབས་བརྒྱད་ཅུ་བ་ནས་བཟུང་སྐུ་ཞབས་དོན་གྲུབ་རྒྱལ་གྱིས་«སྤྲུལ་
སྐུ>>དང་«སད་ཀྱི་བཅོམ་པའི་མེ་ཏོག>> <<ཤ་དང་རུས་པའི་བརྩེ་དུང>>སོགས་གསར་
རྩོམ་བྱས་པའི་དུས་མཚུངས་སུ། སྔ་ཕྱིར་སྒྲུང་གཏམ་རྩོམ་པ་བོ་མང་བོ་བྱུང་ཞིང་དེ་
དག་གི་ཁྲོད་ནས་གྲུབ་འབྲས་ཅུང་བཟང་བ་ནི་ལྗང་བུ་དང་ཁོའི་«སོག་རུས་ལས་མཆེད་
པའི་རྣམ་ཤེས» བཀྲ་བྷའི་<སྒྲོལ་མ་ཉེར་གཅིག>> སྟག་འབུམ་རྒྱལ་གྱི་«ང་རང་ཨ་
བྲ་གསོད་པའི་རྫས་ཤིག་འཚོལ་དུ་འགྲོ་བ་ཡིན» ཚེ་རིང་དོན་གྲུབ་ཀྱི་«མེས་
པོ> པད་མ་ཚེ་བརྟན་གྱི་<< གངས> བཀྲ་ཤིས་དོན་གྲུབ་ཀྱི་<སྤྱང་ཀི ལུག་རྫི། ད་
དུང་ཁོའི་ཆུང་མ» ཚེ་རྒྱལ་གྱི་<<རྨ་ཆེན་གངས་རིའི་འདབས་ཀྱི་གཏམ་རྒྱུད» ཀླུ་
སྨྱོན་ཧེ་རུ་ཀའི་<<ཁ་བ་ནག་པོ» རིག་རྒྱམ་གྱི་«མིག་གསུམ་པ>> བསྟན་པ་ཡར་
རྒྱས་ཀྱི་«ཁྲག་གི་ཟེགས་མ་མཁའ་ལ་འཕྱོ་བའི་གངས་རི་དམར་བོ» ལྷག་པ་དོན་
གྲུབ་གྱི་«དྲེལ་བའི་མི་ཚེ» བཀྲ་ཤིས་དཔལ་ལྡན་གྱི་«རྒྱུད་སྐུད་སྟེང་གི་རྣམ་ཤེས>
སྐྱབས་ཆེན་བདེ་གྲོལ་གྱི་རླུང་རྟའི་སྨྲེ་ངག> སྒོ་མེ་ཚེ་རིང་བཀྲ་ཤིས་ཀྱི་（སད་དང་མ་
སད་མི་འདུག༔ སོགས་དང་། དེ་ལས་གཞན་སྒྱུར་
ལས་གཞན་སྒྱུར་རྩོམ་གྱི་ཕྱོགས་ནས་བཀྲ་ཤིས་ཟླ་བའི་
«བོད་ལྗོངས། རྒྱུན་བུའི་མདུད་པ་ལ་བརྒྱུས་པའི་
པ་ལ་བརྒྱུས་པའི་རྣམ་ཤེས»ཨ་ལེ་ཡི་<<རྡུལ་འཚུབ་
དྭངས་སོང» མེ་སྒྲོན་གྱི་«ཉི་མའི་ཚོ་བ» རྡོ་རྗེ་ཚེ་བརྟན་གྱི་«ང་དང་སྒྲོལ་དཀར་
•28-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྣམ་གསུམ»སོགས་བརྩམས་ཆོས་བགྲང་འོས་པ་མང་བོ་མཆིས་ཤིང་། དེ་དག་གིས་
སྔོན་ཆད་བོད་ལ་བརྩམས་སྒྲུང་མེད་པའི་སྟོང་ཆ་ཁ་གསབ་བྱས་པར་མ་ཟད་ད་ལྟའི་སྒྲུང་
གཏམ་གསར་རྩོམ་གྱི་འཕེལ་རྒྱུས་ཐད་ནུས་པ་ཆེན་པོ་ཐོན་ཡོད། ཡིན་ནའང་ང་ཚོས་
ཅུང་ཚད་མཐོ་ས་ནས་བསམ་བློ་བཏང་ཚེ་ད་དུང་ཡིད་ཚིམ་མི་ཐུབ་ཅིང་མི་འདང་ས་
མང་བོ་ཞིག་ཀྱང་མངོན་གསལ་དུ་མཐོང་ཡོང་། དཔེར་ན་གོང་གསལ་གྱི་གསར་རྩོམ་པ་
དེ་དག་གི་ཁྲོད་དུ་མང་ཤོས་ཤིག་གིས་ད་ལྟ “ལས་འཁྱུར་ངལ་གསོ” བྱས་ནས་སྔོན་ཆད་
སྒྲུང་གཏམ་སོགས་བྲིས་མྱོང་བ་དེ་ནི་ “རྩེད་མོ༔ ཞིག་གམ་མིང་གྲགས་དང་གོ་ས་འཐོབ་
བྱེད་ཅིག་གི་འདུ་ཤེས་ལས་མེད་པ་དང་། ཁ་ཤས་ཀྱིས་རྒྱུན་སྐྱོང་བཞིན་ཡོད་པ་དེ་ཚོས་
ཀྱང་གྲངས་ཀ་དང་སྤུས་ཚད་གང་གི་ཆ་ནས་ཀྱང་ད་དུང་ས་རྒྱ་ཆེན་པོ་ཞིག་ཟིན་མི་
འདུག ཁ་གྲངས་ཅུང་མང་བ་ནི་ཚེ་རིང་དོན་གྲུབ་ཡིན་ལ་ཁོས་སྔ་ཕྱིར་སྒྲུང་ཐུང་
དང་སྒྲུང་འབྲིང་ཕྱོགས་བསྒྲིགས་ཀྱི་དཔེ་དེབ་གསུམ་དང་། སྒྲུང་རིང་གི་དཔེ་དེབ་
གསུམ་བཅས་ཁྱོན་བསྡོམས་དེབ་དྲུག་པར་བསྐྲུན་བྱས་ཡོད་ཀྱང་ཀློག་མཁན་གྱི་ཁྲོད་དུ་
འོས་འཚམ་གྱི་གདེང་འཇོག་ཙམ་ལས་ཐོབ་ཐུབ་ཀྱི་མི་འདུག དེའང་གཙོ་བོ་སྤུས་
ཚད་ཀྱི་གནད་དོན་ལ་རག་ལས་པ་ཡིན་པས། ཁོར་མཚོན་ན་སྤྱི་ཚོགས་གསར་རྙིང་
བར་གྱི་རྙོག་འཛིང་དང་དེའི་ཁྲོད་ཀྱི་བདེན་པ། རིག་གནས་གསར་རྙིང་གཉིས་དང་
དེའི་བར་གྱི་བདེན་པ། མངོན་སུམ་དང་སྒྱུ་འཕྲུལ་བར་གྱི་འགལ་འཐབ་དང་དེའི་
ཁྲོད་ཀྱི་བདེན་པ། བསམ་བློ་དང་ཁོར་ཡུག་གི་བར་ཐག་དང་དེའི་ཁྲོད་ཀྱི་བདེན་པ།
མི་ཆོས་དང་ལྷ་ཆོས་རིག་གནས་གཉིས་ཀྱི་ཁྱད་པར་དང་དེའི་ཁྲོད་ཀྱི་བདེན་པ་སོགས་
ཚད་མཐོ་བའི “དབུ་མའི་བསམ་བློ།” གཏིང་ཟབ་མོ་ཞིག་ད་དུང་ཆགས་ཐུབ་མེད་པས་
-29-



བདེན་པའི་ལེའུ།
བརྩམས་ཆོས་ཀྱི་བརྗོད་སྙིང་དང་ལྟ་བ་དེའང་ཡང་དག་པའི་ཚད་གཞིར་མ་སླེབས་པ་
ཡིན། དེ་བས་བརྩམས་ཆོས་གང་ཞིག་ལ་གདེང་འཇོག་གི་རིན་ཐང་ལྡན་མིན་ཡང་
གཙོ་བོ་གཞོགས་ཆ་(བདེན་པ)དེ་དག་ལ་ཐུག་ཡོད་ཅིང་། “བདེན་པ་ཁོ་ན་ནི་མཛེས་པ་
ལགས་ཏེ། བདེན་དོན་གྱི་ཆེས་མཛེས་པའི་རྒྱན་ཆ་དེ་སྒྲིབ་གཡོགས་ཅི་ཡང་མེད་པར་
མཚོན་པར་བྱེད་ཐུབ་ན་ཆེས་མཆོག་ཏུ་གྱུར་བ་ནི་དེ་རང་ཡིན” (སུའུ་པེན་ཧེར་གྱི་སྐད་
ཆ)དེ་ལས་གཞན་སྒྱུ་རྩལ་གྱི་ཕྱོགས་ནས་ཚེ་རིང་དོན་གྲུབ་ཁོ་རང་ཉིད་ཀྱི་ཁྱད་ཆོས་གཙོ་
བོ་དེ་སྒྲུང་གཏམ་མཇུག་བསྡུ་སྟངས་ཀྱི་ཐད་ན་ཕྱིར་མངོན་ཡོད་ཅིང་། དེས་བཀླགས་
ཚར་རྗེས་ལྟ་མཁན་ལ་བསམ་གཞིག་གི་འགན་འཁྲི་ལྕི་མོ་ཞིག་བཀལ་ཏེ་ཡང་བསྐྱར་
གཏམ་རྒྱུད་དང་གནད་དོན་མང་བོ་ཞིག་གི་ཀློང་དུ་ཕྱིར་འཁྲིད་པར་བྱེད་པ་སོགས་ཀྱི་
ཐབས་རྩལ་དེ་ནི་ཆེས་ལེགས་ཀྱང་། སྤྱིའི་མཚོན་ཐབས་ཀྱི་ཆ་ནས་དངོས་ཡོད་དང་སྒྱུ་
འཕྲུལ། འཆར་ཡན་རིང་ལུགས་སོགས་འབྲི་ཐབས་སྣ་མང་སྤྱད་དྲགས་པས་བརྗོད་
བྱའི་འཚོ་བ་དངོས་དང་རྩོམ་མཁན་གྱི་བསམ་བློ། སྒྱུ་རྩལ་གྱི་ཐབས་གསུམ་ “མཐུན་
སྡེབ” ཡག་པོ་མ་བྱུང་བ་དང་། ད་ལྟའི་བར་ “རང་གཤིས ” ཅན་གྱི་རིང་ལུགས་ཤིག་
གཏན་འབེབས་དང་གསར་གཏོད་བྱེད་མ་ཐུབ་པས་བརྩམས་ཆོས་ཀྱི་སྤུས་ཚད་མཐོར་
འདེགས་མ་ཐོང་བའི་ལན་སྐྱོན་བྱུང་བ་རེད་སྙམ། དེ་ལྟ་ན་ཚེ་རིང་དོན་གྲུབ་ཀྱིས་
མཚོན་པའི་སྒྲུང་གཏམ་གསར་རྩོམ་པ་དག་གིས་འདས་པའི་ལོ་རྒྱུས་ཀྱི་ཕམ་ཁ་དང་
ནོངས་འགྱོད། ད་ལྟའི་གནས་བབས་ལེགས་བཅོས་ཀྱི་སྐོར། མ་འོངས་པའི་ཁ་
ཕྱོགས་གསལ་སྟོན་བྱེད་པ་སོགས་བོད་མིའི་འཚོ་བ་དངོས་ཀྱི་གནད་དོན་དག་བརྗོད་
བྱུར་བདམས་ཏེ། བསམ་བློ་བ་ཞིག་གི་ཆ་ནས་སྤྱི་ཚོགས་ལ་སྣེ་ཁྲིད་ཀྱི་ནུས་པ་ཐོན་དུ་
-30 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
འཇུག་པ་དང་། གནས་ལུགས་དང་བདེན་པ་བསྙེགས་ནས་བརྗོད་སྙིང་གཏིང་ཟབ་ཏུ་
གཏོང་བ། ཀློག་མཁན་གྱི་དགོས་མཁོ་དང་བསྟུན་ནས་སྒྱུ་རྩལ་གྱི་མཚོན་ཐབས་གསར་
བཏོད་བྱེད་པ། སྒྲུང་གཏམ་ཕྱོགས་བསྒྲིགས་ཀྱི་དེབ་མང་བོ་པར་དུ་བསྐྲུན་པ་དང་རབ་
ཡིན་ན་སྒྲུང་རིང་མང་བོ་བྲིས་ནས་ཡིག་རིགས་གཞན་ཏུ་བསྒྱུར་བ་སོགས་གྲངས་ཀ་དང་
སྤུས་ཚད། འགྲེམ་སྤེལ་གང་ཅིའི་ཐད་ནས་ཐོལ་བརྒལ་གྱི་སྙིང་སྟོབས་དང་ལྡན་པར་
ལག་ལེན་དངོས་འབེབས་བྱེད་རྒྱུ་ནི་རང་རེའི་བརྩམས་སྒྲུང་འཕེལ་རྒྱས་འབྱུང་ཐབས་
ཀྱི་གནད་དམ་པའོ།།
༢. སྙན་ངག དེང་གི་ཆར་སྙན་ངག་འབྲི་མཁན་གྱི་གྲངས་འབོར་དང་སྤུས་
ཚད་གཉིས་བསྡུར་ཚེ་ཧ་ཅང་དོ་མི་མཉམ་པར་སྣང་། དཔེར་ན་ལྟའི་སློབ་གྲྭ་ཆེ་འབྲིང་
ཆུང་གསུམ་དང་དགོན་སྡེ་ཁག་ ལས་བྱེད་པ་དང་མང་ཚོགས་གང་གི་ཁྲོད་ནའང་
སྙན་ངག་འབྲི་བའི་ཚ་རླབས་མཐོ་རུ་འཕྱུར་བཞིན་ཡོད་ཀྱང་། སྤུས་ཚད་ཀྱི་ཆ་ནས་ད་
དུང་ཉམ་ཞན་གྱི་གནས་སུ་འདུག་ལ་འཕེལ་རྒྱས་ཀྱི་གོམ་ཁ་ནི་དེ་བས་ཀྱང་དལ་བར་
མངོན། ཚིགས་བཅད་སྙན་ངག་གི་ཆ་ནས་འབྲི་མཁན་ཕལ་ཆེར་དགོན་སྡེའི་གྲྭ་བཙུན་
དུ་གཏོགས་ཤིང་ཁོ་ཚོའི་ཁྲོད་དུ་གྲུབ་འབྲས་ཅུང་འབུར་དུ་ཐོན་པ་དག་ནི་བློ་གྲོས་དཔལ་
བཟང་དང་རྒྱ་གྲོལ། བློ་བཟང་སྙན་གྲགས། དགེ་འདུན་དར་རྒྱས། དགེ་འདུན་
ལྷུན་གྲུབ། ལྡོང་ཡོན་ཏན། སེར་ལེགས་འཕྲིན། ལྷ་ཆབ་སྦྱིན་པ། རྟ་ནག་བཟོད་པ་
༈ ལྡོང་ཆུ་ཤེལ། གཅན་རང་སད། སེང་རྡོར་སོགས་ཡིན་ལ་ཁོ་ཚོས་ད་བར་དུ་ ཚི
གས་བཅད་མང་བོ་བྲིས་ཤིང་འགྲེམ་སྤེལ་བྱས་ནས་བྱ་དགའ་རབ་དང་རིམ་པ་བླངས་པ་
ར་མ་ཟད་ཀློག་མཁན་གྱིས་ཀྱང་གདེང་འཇོག་ཚད་མཐོན་པོ་གནང་བཞིན་ཡོད་མོད།
-31-



བདེན་པའི་ལེའུ།
ཁོ་ཚོའི་བརྩམས་ཆོས་ཀྱི་རིན་ཐ ང་དངོས་ནི་སྔོན་ཆད་ཀྱི་ས་པཎ་དང་རྗེ་ཙོང་ཁ་བ།
མཁས་གྲུབ་དགེ་ལེགས་དཔལ་བཟང་། ཞང་ཞུང་ཆོས་དབང་གྲགས་པ། རྫ་དཔལ་
སྤྲུལ། སྒེའུ་སྟིང་བློ་བཟང་དཔལ་ལྡན། དགེ་འདུན་ཆོས་འཕེལ་སོགས་ཀྱི་སྙན་རྩོམ་
ཀྱི་སྤུས་ཚད་དང་བསྡུར་ཚེ་དེ་དག་ལས་ཚད་མཐོ་བའི་འཕེལ་རྒྱས་བྱུང་ཡོད་པ་ལྟ་ཞོག་
ད་དུང་སྤུས་ཀ་དེམའ་མོ་ཞིག་གི་ཚད་གཞིར་བསྡད་འདུག་པས། བོད་ཀྱི་སྙན་ངག་
འཕེལ་རྒྱས་ཀྱི་དུས་རིམ་དང་ཁྱད་ཆོས་མཚོན་པའི་བརྩམས་ཆོས་གསར་བསྐྲུན་བྱེད་རྒྱུ་
ཕར་ཟད་དུས་རབས་ཀྱི་རྗེས་ཀྱང་ཆོད་ཀྱིན་མི་འདུག་གོ། དེ་བས་ཁོང་ཚོར་མཚོན་ན་
ཆོས་ལུགས་པ་ཞིག་གི་ཆེ་ནས་ནང་བསྟན་གྱི་གཞུང་ལ་སྦྱངས་འབྲས་ཅུང་ཙམ་ཐོབ་ཡོད་
པས་ཕྱིན་ཆད་ཀྱི་ཕྱོགས་ནས་ཡང་དག་པའི་གནས་ལུགས་ཤིག་གི་རྒྱབ་རྟེན་འོག་མི་སྒེར་
གྱིས་གསར་བཏོད་བྱེད་ཐུབ་ན་རབ་ཡིནjལྟ་བ་དང་བསམ་བློ་ཚད་མཐོ་སར་བསྙེག་སྟེ།
སྲོལ་རྒྱུན་གྱི་ཉིང་བཅུད་གཞིབས་ནས་དེང་རབས་ཀྱི་ཟུར་རྒྱན་སྤྲས་ཤིང་སྤྱི་ཚོགས་ཀྱི་
དགོས་མཁོ་དང་བསྟུན་ཏེ་སྒྱུ་རྩལ་གྱི་མཚོན་ཐབས་གསར་བཏོད་བྱེད་པ། བརྗོད་
བྱའི་བསྟན་དོན་དངོས་ཡོད་འཚོ་བ་དང་བར་ཐག་ཉེ་བར་གཏོང་བ། སྙན་ངག་ཆེད་
ལས་སུ་གཉེར་བ་སོགས་ཀྱི་བྱེད་ཐབས་ལག་བསྟར་བྱེད་ནུས་ཚེ་ཁོང་ཚོའི་བརྩམས་ཆོས་
ཀྱིས་མི་དམངས་ལ་སྣེ་ཁྲིད་དང་སྤྱི་ཚོགས་འཕེལ་རྒྱས་སུ་བཏང་ནས་དུས་རབས་ཀྱི་སྔོན་
དུ་བསྐྱོད་ཐུབ་པར་བསྙོན་དུ་མེད་ཅིང་། ད་དུང་སྦྱང་བརྩོན་གྱི་སྙིང་རུས་ལྡན་ཞིང་
ཐོལ་བརྒལ་གྱི་གོ་རྟོགས་སད་པའི་གསར་སྐྱེས་གྲྭ་གཞོན་སྙན་ངག་པ་དག་ལ་བཀག་
འགོག་དང་གནོན་ཤུགས་མི་སྤྲོད་པོར་ཁོ་ཚོའི་འཚར་ལོངས་ལ་སྐྱེད་སྲིང་དང་རང་
དབང་གི་བདེ་ཐང་བསྐྲུན་ཚེ། སྙན་ངག་གིས་གཙོས་པའི་དགོན་སྡེའི་ཤེས་རིག་དེ་
- 32-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཉིད་ཁ་ཅིག་གི་འདོད་པ་བཞིན་རྨེག་མེད་དུ་མི་འགྲོ་བར་མ་ཟད་སྔར་ལས་གོང་འཕེལ་
དུ་སོང་ནས་
ང་ནས་མིའི་རིགས་ཀྱི་ལོངས་སྤྱོད་ཀྱི་ཡུལ་དུ་གནས་ཐུབ་པ་ཡིན། འདི་ལྟར་
བཤད་ན་ཁོང་ཚོས་མ་རངས་པའི་ཁྲེལ་དགོན་གནང་སྲིད་ཀྱང་། དོན་དངོས་ནི་དེ་
འདྲ་ཞིག་རེད་དོ།།
སྙན་ངག་གསར་བའི་རང་མོས)ཐད་ནས་ཀྱང་<ལང་ཚོའི་རྦབ་ཆུའི་»གནས་
སྐབས་ནས་ད་བར་དུ་བྲིས་པའི་བརྩམས་ཆོས་རྣམས་ལ་དབྱེ་ཞིབ་བྱས་ཚེ། མང་ཤོས་
ཤིག་གི་འཕེལ་རྒྱས་ཀྱི་གོམ་ཁ་དེ་འདྲ་མྱུར་རྒྱུ་མེད་ཀྱང་ཚད་གཞི་གཅིག་ཏུ་མ་བསྡད་
པར་མདུན་སྐྱོད་བྱེད་ཀྱིན་ཡོད་པ་ནི་ཅུང་དགའ་འོས་པའི་གནས་སུ་མཆིས་ལ། འབྲི་
མཁན་གྱི་ཁྲོད་དུ་གྲྭ་གྲོང་མང་བོ་ཡོད་ཅིང་དེ་དག་ལས་ཅུང་གླེང་རིན་ཡོད་པ་རྣམས་ནི་
འཇུ་སྐལ་བཟང་དང་ལྗང་བུ། གངས་ཞུན། སྨན་བླ་སྐྱབས། ཞི་བདེ་ཉི་མ།
གཅན་མེ་སྟག ཀླུ་ཚང་སྨྱུག་རྩེན། སྨྲེང་བུ། འབྲོང༌། གེ་སར། འབྲོང་ཕྲུག
བྱ་མདོ་རབ་རྒྱས། གཉན། མདའ་བཙན་པོ། ཤ་བོ་རྒྱལ། དྲོས་དམར་ཚེ་རིང་
རྡོ་རྗེ། ཁྲི་སེམས་དཔའ། ལྷོ་འབུམ་རྒྱལ། ན་རོ། བདེ་སྐྱིད་སྒྲོལ་མེ། གཟུངས་
ཕྱུག་སྐྱིད། དཔལ་མོ། གཡུ་ཞུན། འཆི་མེད། ཚེ་རིང་སྐྱིད་སོགས་ཡིན་པར་སྣང་།
མོད། འོན་ཀྱང་ཁོ་ཚོའི་ཁྲོད་དུ་ད་ལྟ་མང་ཤས་ཤིག་ལས་གནས་དང་བྱ་བའི་སྟེང་ལ་
མགོ་འཁོར་དྲགས་ནས་སྙན་ངག་པའི་མིང་བྱུང་དེའང་འཔོ ར་གྱིན་ཡོད་པས་གནས་
སྐབས་ཀྱི་དགོས་མཁོ་སེམས་པ་ལས་ཕུགས་རྒྱང་རིང་བོའི་བསམ་བློ་མི་འདུག དེ་བས་
ང་ཚོས་སྙན་ངག་གསར་བའི་ཁྱེའུ་འདི་ཉིད་སྐྱེད་སྲིང་ལེགས་པོ་བྱས་ནས་མི་གྲལ་དུ་ཚུད་
པ་དང་རླབས་ཆེན་གྱི་གོ་གནས་འཐོབ་ཏུ་འཇུག་པར་གསར་སྐྱེས་སྙུག་ཐོགས་པ་ཚོར་རེ་
• 33 *



བདེན་པའི་ལེའུ།
བ་འཆང་རྒྱུ་ལས་འོས་མེད་ཅིང་། ཁོ་ཚོའི་ཁྲོད་ཀྱི་མིག་དཔེར་བལྟ་ས་ནི་སྐྱབས་ཆེན་
བདེ་གྲོལ་ལྟ་བུ་སྟེ། ཁོ་ད་དུང་ལོ་ན་གཞོན་ཡང་འཚར་ལོངས་ཀྱི་སྐྱེས་སྟོབས་མགྱོགས་
ཤིང་
། སྒྱུ་རྩལ་གྱི་ལས་ཀར་སྤྲོ་སྣང་ཤུགས་ཆེར་ལྡན་ལ། གནའ་དེང་ཕྱི་ནང་གི་རྩོམ་
རིག་མང་བོར་སྦྱང་མྱོང་ཟབ་པ ས་བསམ་བློའི་ཐད་ནས་ཐོལ་བརྒལ་གྱི་གོ་རྟོགས་སད་པ།
ལག་ལེན་གྱི་ཕྱོགས་ནས་ཀྱང་ཉེ་ཆར་ལོ་ཤས་ནང་དུས་དེབ་དང་ཚགས་པར་སྣ་ཚོགས་ཀྱི་
སྟེང་དུ་སྒྱུ་རྩལ་དང་མཚོན་ཐབས་རྣམ་པ་གསར་བར་གཏོགས་པའི་བརྩམས་ཆོས་
<<གློག་རྡུལ་དྲ་བ»དང་«འབྲོག་སྡེ་ཆེན་པོ>>སོགས་སྙན་ངག་རིང་ཐུང་མང་བོ་སྤེལ་ཏེ།
རང་རེའི་སྙན་ངག་གསར་བའི་འཕེལ་རྒྱས་ཐད་གསར་བཏོད་རང་བཞིན་གྱི་གཏོར་
བཤིག་གཏོང་བཞིན་འདུག་པས། ད་དུང་མུ་མཐུད་དུ་ཕྱོགས་དེར་འཇུས་ནས་ལང་
ཚོའི་དཔལ་གྱིས་གཏམས་པའི་གསར་བུ་ཞིག་གི་བསམ་བློ་དེ་ཉིད་བག་ཕབ་སྟེ། ཆོས་
ཉིད་དང་བདེན་པ་བདར་ནས་གནས་ལུགས་ཀྱི་གཏིང་དུ་འཛུལ་བ་དང་། མི་ཆོས་
དང་ལྷ་ཆོས་ཀྱི་རིག་པས་ཀུན་སྤྱོད་ལ་བྱི་དོར་མཛད་པ། ཚེ་སྲོག་མཐའ་དག་གི་བདེ་
སྡུག་ཕྲག་ཏུ་འཁུར་བའི་རླབས་ཆེན་གྱི་བསམ་བློ་འཆང་བ། གནས་སྐབས་ལས་རིང་དུ་
གྱེས་ནས་མཐར་ཐུག་གི་བདེ་བ་བསྐྱེགས་པའི་ལྟ་བ་ཡང་དག་གི་ཕྱོགས་སུ་གཞོལ་བ་
སོགས། ཚད་མཐོ་བའི་རྩོམ་མཁན་གྱི་ཀུན་སྤྱོད་དང་བརྩམས་ཆོས་ཀྱི་བསམ་བློའི་
མངའ་ཐང་རྒྱ་བསྐྱེད་ནས། དེ་དང་འཕྲོད་པའི་མཚོན་སྟོབས་ཆེ་བའི་ཐ་སྙད་མང་བོ་
བཀོད་སྒྲིག་དང་། སྨྲ་བསམ་བརྗོད་དུ་མེད་པའི་ལུས་ཀྱི་བདེ་ཚོར་དང་ཡིད་ཀྱི་ཤུགས་
དྲག་པོའི་འགྱུར་བ་འགོག་མེད་དུ་སློང་
ང་བར་བྱེད་པའི་སྒྱུ་རྩལ་གྱི་ཐབས་
ཐབས་འཕྲུལ་གསར་
བཏོད་བྱེད་སྤོབས་ཚེ། མ་འོངས་པར་རང་རེ་ཐུ་བྷོད་སྙན་ངག་གི་གསེར་ཁྲི་དེའང་
•34 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཁོར་མི་དབང་བའི་ངེས་པ་ག་ལ་ཡོད་དེ་མེད་པ། དེ་ལྟར་གསར་སྐྱེས་གྲྭ་གྲོང་ན་
གཞོན་སྙུག་ཐོགས་པ་རྣམས་ཀྱིས་མཇུག་སྒྲིལ་ལ་ཉེ་བའི་རྩོམ་རིག་གི་རླབས་རྒྱུན་དེ་ཉིད་
ཡང་བསྒྱུར་བསམ་བཞིན་དུ་རྒྱུན་མཐུད་པར་བྱས་ནས། རླབས་ཆེ་བའི་མེས་པོ་དག་
གི་བྱེད་སྟངས་རྒྱུན་བཟུང་སྟེ། སྙིང་ངག་གི་ཟློས་གར་གཞན་ཞིག་གི་ཡོལ་བ་སླར་ཡང་
འབྱེད་པར་བྱེད་དགོས་སོ།།
༣. ལྷུག་རྩོམ། ལྷུག་པའི་རྩོམ་ལུས་འདི་ཉིད་འཚོ་བའི་ཁྲོད་ཕྱོགས་མང་པོར་
བཀོལ་སྤྱོད་རང་བཞིན་གྱི་བྱེད་ནུས་གཞན་ལས་ལྷག་པར་ལྡན་མོད། རང་རེའི་སྦུག་
ཐོགས་པ་རྣམས་སྙན་ངག་སོགས་རྩོམ་ལུས་གཞན་དག་ལ་མོས་པ་ཟབ་པས་འབྲི་མཁན་
ཉུང་ཞིང་། ད་བར་དུ་གྲངས་འབོར་གྱི་ཆ་ནས་ས་བཅད་མ་སྟོང་ཙམ་ལས་མེད་ལ་སྤུས་
ཚད་དང་འཕེལ་རྒྱས་ཀྱི་གོམ་འགྲོས་ནི་དེ་བས་ཀྱང་དལ་བར་སྣང་། འདས་པོ་དོན་
གྲུབ་རྒྱལ་གྱིས་<<རྐང་ལམ་ཕྲ་མོ>>སོགས་སྤེལ་བ་ནས་བཟུང་ད་རག་བར་གྱི་ལོ་ངོ་ཉི་ཤུ་
ལྷག་གི་རིང་སྒྱུ་རྩལ་གྱི་རྣམ་པ་མི་འདྲ་བའི་ལྷུག་རྩོམ་ལེགས་པོ་འབྲི་མཁན་ཉུང་ངུ་ལས་
བྱུང་ཐུབ་མེད་ཅིང་། དེ་དག་གི་ཁྲོད་ནས་དུས་རབས་གསར་རྙིང་གཉིས་ཀྱི་ཚབ་
མཚོན་མི་སྣར་རུང་བ་ནི་ལྗང་བུ་དང་བ་རེས། དབྱངས་བྷ། ཀླུ་སྨྱོན། ལྡོང་ཡོན་
ཏན་རྒྱུ་མཚོ། རྟ་ནག་བཟོད་པ། ཅོ་ནེ་ཡུམ་ཚེ་རིང་། ཁྱུང་བཟང་
། གཉན། བདེ་
སྐྱིད་སྒྲོལ་མ་སོགས་ཡིན་པར་སྙམ། ཡིན་ནའང་ཁོ་ཚོའི་ཁྲོད་དུ་ཀྱི་མི་རེ་གཉིས་ལ་བྱ་
དགའ་ཁ་ཤས་རེག་པ་དེ་ཁོ་ནས་ཡིད་ཚིམས་ཏེ་རང་རང་གི་ཁྱད་ཆོས་ཤིག་བསྐྱར་ཟློས་
སུ་མཁྲེགས་བཟུང་བྱས་དྲགས་པས་འཕེལ་རྒྱུས་ཆེན་པོ་མ་བྱུང་བར་ཚད་གཞི་གཅིག་ཏུ་
བསྡད་འདུག དཔེ་དེབ་ཀྱི་ཕྱོགས་ནས་ཀྱང་«ལྗང་བུའི་ལྷུག་རྩོམ་གཅེས་
-35-



བདེན་པའི་ལེའུ།
བཏུས»དང་ལྡོང་ཡོན་ཏན་གྱི་སྐད་ཆའི་ལང་ཚོ» རྟ་ནག་བཟོད་པའི་«སུ་ཡིན
བ་རེས་ཀྱི་«སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ» བདེ་སྐྱིད་སྒྲོལ་མའི་
«སྨུག་ལང་ལོང་། ཆར་ཟམ་ཟིམ>སོགས་ཐོར་ཐོར་ཞིག་ལས་མི་སྣང་། དེ་བས་དུས་
རབས་ཀྱི་འགྱུར་བ་དང་བསྟུན་ནས་སྔོན་དུ་སྐྱོད་པ་ལ་སྐྱེར་ངོས་ཀྱི་འདོད་བློ་དང་ལམ་
ལུགས་ཁོ་ནས་ཕྱོགས་མང་བོ་ཞིག་གི་གནད་དོན་ཐག་གཅོད་བྱེད་མི་ཐུབ་པ་མངོན་
གསལ་ཡིན་པས་སྤྱི་ཚོགས་དང་ཁོར་ཡུག་གི་གྲུབ་ཆ་སྣ་ཚོགས་དང་དེས་བསྐྱེད་པའི་མིའི་
འགྲོ་འདུག་སྤྱོད་གསུམ་གྱི་འཁོར་ཕྱོགས་དང་བསམ་བློའི་རིན་ཐང་གི་ཚད་གཞི་མི་འདྲ་
བ་མང་བོར་འདས་
འདས་པ་ལ་བག་ཆགས་དང་ད་ལྟ་ལ་མྱོང་བ། མ་འོངས་པར་སྔོན་དཔོག་
གིས་ཆ་རྒྱུས་གཏིང་ཟབ་ཏུ་ལེན་པ་སོགས་ “མྱོང་གོམས་དཔྱད་ གསུམ་གྱི་ཆ་རྐྱེན་འཐུས་
ཚང་དང་ལྡན་པར་བརྗོད་བྱའི་སྣང་བརྙན་དང་བསྟན་དོན་ལ་ཕྱོགས་ལྷུང་དང་ཉེས་
སྐྱོན་གྱིས་མ་གོས་པར། མིའི་རིགས་ཀྱི་ན
མདུན་དུ་ལྷག་པའི་ཕྱི་ནང་གི་འཇིགས་སྐུལ་
དང་བཀག་འ
ག་འགོག་སྣ་ཚོགས་ལ་མངོན་སུམ་འཛེམ་མེད་ཀྱིས་ག
ཀྱིས་གདོང་ཕྱོགས་ཏེ།
འཚེ་
བ་མེད་པའི་ཐབས་ལམ་ཡང་དག་པ་ཞིག་གི་བཀོད་འདོམས་ལ་བརྟེན་ནས“གསར་བརྗེ”
དང་ “བཅིང་གྲོལ༔ སྲོག་ཏུ་འཛིན་པ་དང་། གདུལ་བྱའི་ཡུལ་དང་འཚམ་པར་སྒྱུ་རྩལ་
གྱི་ཐབས་འཕྲུལ་བདམས་གསེས་དང་གསར་བ ཏོད་ཀྱིས་སྤྱིར་བཏང་གི་གཞུང་ལུགས་
ཤིག་ལས་སྒྱུ་རྩལ་བརྩམས་ཆོས་ནི་ཚེས་མཐོའི་མྱུར་ལམ་ཞིག་ཡིན་པར་ངེས་པ་རྙེད་ནས་
དེའི་ངོ་བོ་མི་འདོར་བར་བྱེད་ནུས་ལ་བརྩི་འཇོག་མཐོར་འདེགས་སྒོས་མཚོན་རྟགས་
དང་ཤུགས་སྟོན་གྱི་མཚོན་ཐབས་རྒྱ་ཆེར་སྤྱད་དེ་མི་ཚེ་དང་འཇིག་རྟེན་གྱི་སྙིང་བོ་ངོ་མ་
དེ་མཚོན་པར་བྱེད་པ། བསམ་གཞིག་གཏིང་ཟབ་ཏུ་བཏང་ཞིང་ཀླད་པ་དཀྲུགས་ཏེ་
- 36 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཞིབ་འཇུག་ཡུན་རིང་བྱས་པ་ལས་ཐོབ་པའི་བདེན་དོན་ནམ་ལྟ་བ་ཡང་དག་པ་ཞིག་ལ་
མངའ་བརྙེས་པར་གྱུར་ཚེ། ད་གཟོད་དེ་ལས་ཐོན་པའི་བརྩམས་ཆོས་ལ་འཇིག་རྟེན་
གཡོ་འགུལ་གཏོང་བའི་ནུས་པ་དང་གྲགས་སྙན་འཐོབ་སྲིད་པ་ཡིན་པས། ང་ཚོའི་
ལྷུག་རྩོམ་མཁན་རྣམས་ཀྱིས་ཕྱོགས་འདིར་བསམ་བློ་བཏང་སྟེ་རང་ཉིད་ལ་བཅོས་སྒྱུར་
དང་སྔར་ལས་བརྩམས་ཆོས་ཀྱི་སྤུས་ཚད་མཐོར་འདེགས་བྱེད་པ། དཔེ་དེབ་པར་
སྐྲུན་གྱི་གྲངས་ཚད་ཇེ་མང་དུ་གཏོང་བ་སོགས་རང་རེའི་ལྷུག་རྩོམ་འཕེལ་རྒྱུས་ཀྱི་ཕྱོགས་
སུ་གཅིག་ཏུ་གཞོལ་རྒྱུ་ནི་རྩོམ་རིག་ཁྲོད་ཀྱི་ཁ་ཚ་དགོས་གཏུགས་ཀྱི་གནད་དོན་གལ་ཆེན་
ཞིག་གོ།
༤ ཡུལ་སྐོར་ཟིན་ཐོ། ང་ཚོར་ཡུལ་ལྗོངས་ཀྱི་བཀོད་པ་གཞན་ལ་མེད་པའི་རང་
བྱུང་རྩྭ་ཐང་དང་རི་ཆུ་ནགས་གསུམ་གྱི་མཛེས་པ་ཕུན་སུམ་ཚོགས་པོ་ཡོད་ཅིང་།
གནའ་ཤུལ་རྩ་ཆེན་དང་དགོན་སྡེ་གྲགས་ཅན་འཛམ་གླིང་དུ་དཀོན་པ་མང་བོ་འདུག་
ཀྱང་། རང་རེའི་བོད་ཀྱི་མི་ཚོས་ཤེས་མ་ཤེས་མེད་པར་མཇལ་སྐོར་བྱེད་རྒྱུ་ཁོ་ན་ལས་དེ་
དག་གི་སྣང་ཚུལ་དང་ལོ་རྒྱུས་ཀྱི་བྱུང་བ། རིན་ཐང་ལ་ཞིབ་འཇུག་བྱས་པའི་ཡུལ་སྐོར་
ཟིན་ཐོ་ལེགས་པོ་ཞིག་འབྲི་མཁན་ད་ལྟའི་བར་བྱུང་མྱོང་མེད། སྒྱུ་རྩལ་རྩོམ་རིག་དར་
སྔ་བའི་མི་རིགས་ཤིག་ལ་མཚོན་ན་དེ་ནི་ཧ་ཅང་འབྲི་མི་ཐུབ་པ་ཞིག་མིན་མོད། ང་ཚོའི་
རྩོམ་པ་བོ་རྣམས་གནས་སྐོར་ལ་འགྲོ་སྐབས་ཡུལ་ལྗོངས་ཀྱི་མཛེས་པས་ཡིད་སེམས་ཅིག་
ཅར་དུ་ཕྲོགས་པས་ཟིན་ཐོ་འབྲི་རྒྱུ་བརྗེད་སོང་བ་ཡིན་ནམ་ཡང་ན་དེའི་རིན་ཐང་མ་
རྟོགས་པ་ཡིན། ད་ལྟའི་བར་རྒྱལ་ཁམས་པ་དགེ་ཆོས་དཀའ་ཚེགས་ངང་གཅིག་བུར་
ཕྱི་རོལ་ཡུལ་ལ་འགྲིམས་ནས་བྲིས་པའི་<<གཏམ་རྒྱུད་གསེར་གྱི་ཐང་མ>>དང་ཀླུ་སྨྱོན་གྱི་
-37-



•ལ་
མི་
བདེན་པའི་ལེའུ།
<<མི་ལོ་སུམ་ཅུའི་ཟིན་ཐོ» ཤེས་རབ་དར་རྒྱས་ཀྱི་«ནུབ་ཕྱོགས་འགྲིམས་པའི་
གཏམ>> པད་མ་ཚེ་རིང་གི་ཤར་གྱི་དྲོད་འཇམ་དང་ནུབ་ཀྱི་གྲོང་རླུང» བཀྲ་ཤིས་
ཚེ་རིང་གི་<<ཨ་རི་དང་དེའི་མི་དམངས>སོགས་ལས་མེད་པར་སྙམ། མི་སྒེར་གྱི་བྱུང་
བ་མཚོན་པའི་ཟིན་ཐོའང་རིག་རྒྱམ་གྱི་«རྨེག་མེད་ཀྱི་བརྗེད་ཐོ>>ལྟ་བུ་ལས་གཞན་མང་
བོ་ཞིག་མཐོང་ཡུལ་དུ་མ་གྱུར། དེ་བས་ན་རྒྱ་ཆེའི་རྩོམ་པ་བོ་རྣམས་ཀྱིས་འདིའི་ཕྱོགས་
ངེས་ཤེས་དང་སྤྲོ་བ་རྙེད་ནས་རྗེས་མར་བོད་ཀྱི་ལོ་རྒྱུས་དང་རིག་གནས། ཆོས་ལུགས་ཀྱི་
བྱེད་སྒོ། ཡུལ་སྲོལ་གོམས་གཤིས། འཚོ་བའི་གནས་བབས། རང་བྱུང་ཁོར་ཡུག་གི་
སྣང་ཚུལ་སོགས་ལ་རྒྱུས་ལོན་དང་ཞིབ་འཇུག་སྒོས་ཡུལ་སྐོར་ཟིན་ཐོ་འབྲི་བ་དང་།
རང་ངོས་ཀྱི་དགའ་སྐྱོའི་གཏམ་རྒྱུད་ཅི་རིགས་དང་དམིགས་བསལ་གྱི་དུས་སྐབས་སྣ་
ཚོགས་ཀྱི་བརྒྱུད་རིམ་བརྗོད་བྱར་བཟུང་སྟེ། གོ་སླ་བའི་སྒོ་ནས་སྒྱུ་རྩལ་གྱི་རོ་མཆོག་
དང་ལྡན་པར་ཟིན་ཐོ་སྣ་མང་གསར་རྩོམ་བྱས་ཚེ་རང་རེའི་སྒྱུ་རྩལ་རྩོམ་རིག་གི་འཕེལ་
རྒྱས་ལ་ཕན་པར་མ་ཟད། དུས་རབས་
རབས་མང་བོའི་རྗེས་སུ་དེ་ལ་ལོ་རྒྱུས་ཞིབ་འཇུག་གི་
རིན་ཐང་ཡང་གཞན་ལས་བླ་ལྷག་ཏུ་ལྡན་པ་ཡིན་ནོ།།
༥. འཁྲབ་གཞུང་། རྩོམ་ལུས་འདིར་དགེ་མཚན་ཧ་ཅང་ཆེ་སྟེ་བྱུང་རིམ་དང་
མི་སྣ། སྐད་ཆ་སོགས་ཀྱི་བཀོད་འདོམས་ལ་བརྟེན་ནས་ལྟ་མཁན་ལ་སྒྱུ་རྩལ་ཀྱི་བདེན་
སྣང་གིས་གོ་སྐོན་སློབ་གསོ་གཏོང་བ། འཁྲུབ་ཟིན་པའི་གློག་བརྙན་གྱིས་ཡིག་རྨོངས་པ་
དང་མང་ཚོགས་དཀྱུས་མའི་རིགས་ལའང་རྩོམ་མཁན་གྱི་ལྟ་བ་དང་བསམ་བློ་བརྒྱུད་
སྒྲོག་བྱེད་ཐུབ་པས་བཀོལ་སྤྱོད་ཀྱི་ནུས་པ་གཞན་ལས་ལྷག་པར་མ་ཟད། ད་ལྟའི་བརྡ་
འཕྲིན་དུས་རབས་ཀྱི་སྐབས་འདིར་ང་ཚོ་བོད་ལ་མཚོན་ནའང་ཁྱིམ་ཚང་མང་བོར་
-38 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བརྙན་འཕྲིན་དང་VCD སོགས་ལ་བལྟ་བའི་གོམས་སྲོལ་དང་ཆ་རྐྱེན་ལྡན་པས་འདི་ཉིད་
འཕེལ་རྒྱས་སུ་གཏོང་བའི་ “ཚོང་ར” བླ་ལྷག་ཏུ་ལྡན་ཡོད། འོན་ཀྱང་ང་ཚོར་ད་ལྟའི་
བར་ཆེད་ལས་འཁྲབ་གཞུང་རྩོམ་མཁན་མང་བོ་མེད་ཅིང་འཁྲབ་སྟོན་བྱས་པའི་གློག་
བརྙན་ཀྱང་སྔོན་ཆད་ཀྱི་ （རྨ་ཡུལ་བཙན་རྫོང》དང༌ （ཕྱུགས་སྐྱིད་ཐང》 《སུ་རུའི་མེ་
ཏོག （འཁྲེང་ཞེན གཙང་པོའི་ཕ་རོལ༔ རྣམས་དང་། ཉེ་ཆར་གསར་དུ་ཐོན་
པའི་པདྨ་ཚེ་བརྟན་གྱི་ （ལྷིང་འཇགས་ཀྱི་མ་ཎི་རྡོ་འབུམ）དང་ཞི་བདེ་ཉི་མའི་《མོ་སྟོན་
ཕག་མགོ༔ རྡོ་གྲགས་ཀྱི་ རྣཁ་སང་གི་གཏམ་རྒྱུད༔ བློ་གྲོས་ཀྱི་དམ་བཅའ༔ སོགས་
ཉུང་ངུ་ཞིག་ལས་མེད་པས་ཕྱོགས་འདིར་སྟོང་ཆ་ཆེན་པོ་ཞིག་ལྷག་ཡོད། དེ་བས་འདི་
དང་འབྲེལ་ཡོད་རྩོམ་རིག་མཐུན་ཚོགས་རྣམས་ཀྱིས་དངོས་ཡོད་ཀྱི་དགོས་མཁོར་
དམིགས་ཏེ་འཁྲབ་གཞུང་རྩོམ་མཁན་སྐྱེད་སྲིང་བྱེད་པ་དང་། ཆེད་ལས་འཁྲབ་སྟོན་
ཚོགས་པ་གསར་འཛུགས་བྱེད་པ། དེའི་ཡོ་བྱད་དང་མཐུན་རྐྱེན་སྣ་ཚོགས་བསྡུ་གསོག་
བྱེད་རྒྱུ་གལ་ཆེ་ཞིང༌། དུས་མཚུངས་སུ་འཁྲབ་གཞུང་རྩོམ་མཁན་རྣམས་ཀྱིས་ཀྱང་སྒྱུ་
རྩལ་གྱི་ཐབས་རྩལ་ལ་བློ་སྦྱོང་དང་དངོས་ཡོད་འཚོ་བ་ལ་ཁ་ཐག་ཉེ་བ། སྤྱི་ཚོགས་
འཕེལ་རྒྱུས་དང་མི་རིགས་སློབ་གསོ་ལ་གཙིགས་མཐོང་བྱེད་པ། སྐབས་སྐབས་སུ་
དགོད་བྲོ་བའི་སྣང་བརྙན་བསྐྲུན་པ་སོགས་ལྟ་མཁན་གྱི་མོས་པ་ཆེས་ཆེར་སློང་བར་བྱེད་
པའི་བརྩམས་ཆོས་འབོར་ཆེན་བྲིས་ཏེ་འཁྲབ་སྟོན་བྱེད་དུ་འཇུག་རྒྱུར་སྙིང་ཐག་པ་ནས་
རེ་བ་ཞུའོ།།
༦. ཟློས་གར། ཟློས་གར་རྩོམ་རིག་ནི་རང་རེ་བོད་ལ་ཅུང་དར་སྔ་ཡང་གཙོ་བོ་
དམངས་ཁྲོད་རིག་གནས་ཀྱི་ཁོངས་སུ་གཏོགས་པས་ཚད་མཐོ་བའི་འཕེལ་རྒྱུས་འབྱུང་
• 39-



བདེན་པའི་ལེའུ།
མ་ཐུབ་པ་རེད། རྩོམ་ལུས་འདི་ཉིད་གསར་རྩོམ་དང་འཁྲབ་སྟོན་བྱེད་རྒྱུ་ཅུང་སླ་ཡང་
མི་དམངས་ལ་གོ་རྟོགས་སད་དུ་འཇུག་པ་དང་རིག་རྩལ་གྱི་ཕྱོགས་ལ་དགའ་ཞེན་ཆེ་རུ་
འཇུག་པ་སོགས་ཀྱི་དགོས་པ་ཆེན་པོ་ཡོད། ཡིན་ཡང་ད་ལྟ་ད་དུང་གནའ་བོའི་ཟློས་
གར་གྱི་བརྩམས་ཆོས་བརྒྱད་དང་དེ་དག་བསྐྱར་ཟློས་སུ་འཁྲུབོ་པོ་དང་། དབུས་
གཙང་ས་ཁུལ་དུ་ཐང་སྟོང་རྒྱུས་བོས་གསར་བཏོད་བྱས་པའི་ལྷ་མོའི་འཁྲབ་སྟོན་ཟློས་
གར་དང་ཨ་མདོའི་ས་ཁུལ་དུ་གེ་སར་ཟློས་གར་ཚོགས་པ་སོགས་ལས་མེད་ཅིང་། ལྷག་
པར་དུ་ཟློས་གར་གསར་རྩོམ་བྱེད་མཁན་དབེན་པས་རྩོམ་ལུས་འདི་ཉིད་རྩ་མེད་དུ་འགྲོ་
བའི་ཉེན་ཁ་ཧ་ཅང་ཆེ། དེ་བས་བོད་ཀྱི་རིག་གནས་ལ་ཤ་ཚ་བའི་ད
ས་ལ་ཤ་ཚ་བའི་དམངས་ཁྲོད་རིག་
རྩལ་ཚོགས་པ་དང་རྩོམ་པོ་བོ་རྣམས་ཀྱིས་དུས་རབས་གསར་བའི་ཁ་ཕྱོགས་དང་མཐུན།
པར་བོད་མིའི་གོམས་སྲོལ་དང་བསམ་བློའི་ལེགས་ཆ་རྒྱུན་འཛིན་བྱས་ཏེ། དེང༌
རབས་ཀྱི་ཁྱད་ཆོས་ལྡན་པའི་ལམ་ནས་རང་རེའི་ངལ་རྩོལ་མི་དམངས་ཀྱི་འཚོ་བའི་དོན་
སྙིང་དང་མི་ཚེའི་དཀའ་ཁག དད་པ་དང་སྙིང་སྟོབས། མ་འོངས་པའི་ཕུགས་
བསིམ་སོགས་ཉེ་བར་མཚོན་པའི་ཟློས་གར་གསར་རྩོམ་དང་འཁྲབ་སྟོན་བྱེད་རྒྱུར་སྙིང་
རུས་བསྐྱེད་དགོས་སོ།།
༧. དཔྱད་བརྗོད། རྩོམ་རིག་དཔྱད་བརྗོད་ནི་རྩོམ་རིག་གི་བྱ་བའི་ཁྲོད་ཀྱི་གྲུབ་
ཆ་གལ་ཆེན་ཞིག་ཡིན་ལ། དེས་རྩོམ་མཁན་གྱི་ལྟ་སྒོམ་སྤྱོད་གསུམ་དང་བརྩམས་ཆོས་
ཀྱི་རིན་ཐང་དང་སྒྱུ་རྩལ་ཀྱི་ཁྱད་ཆོས་སོགས་ལ་དཔྱད་པ་བཏང་སྟེ། རྩོམ་རིག་གི་འོས་
འགན་དང་འགྱུར་ལྡོག འཕེལ་རྒྱས་སོགས་སྣ་མང་བོར་ཞིབ་འཇུག་བྱས་ནས་དེ་ལས་
ཐོན་པའི་ཡང་དག་པའི་ལྟ་བ་དང་གནས་ལུགས་
ང་གནས་ལུགས་ཤུགས་ཆེ་བའི་སྒྱུ་རྩལ་
ལ་གྱི་བདེན་པ་
བ 40-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སོགས་ཀྱིས་རྩོམ་པ་བོའི་གསར་རྩོམ་གྱི་བྱ་བར་ལམ་སྟོན་དང་སྐུལ་མ་བྱེད་པ་ལས་གཞན།
ཀློག་མཁན་གྱིས་བརྩམས་ཆོས་ལ་གོ་བ་གཏིང་ཟབ་ཏུ་ལེན་པ་དང་སྒྱུ་རྩལ་གྱི་རོ་བྲོ་ལ་
རོལ་མྱོང་ལེགས་པོ་བྱེད་པར་ཡང་རྩོམ་རིག་དཔྱད་བརྗོད་ཀྱིས་གཞོགས་འདེགས་ཆེན་
པོ་བྱེད་ནུས་ཏེ། དཔེར་ན “པེ་ལན་སི་ཅིའི་དཔྱད་བརྗོད་ལ་བརྟེན་ནས་ཕུ་ཞི་ཅིན་གྱི་
སྙན་ངག་གི་རོ་ལས་བྱུང་བའི་མཛེས་ཚོར་ལྡབ་འགྱུར་གྱིས་ཇེ་ཆེར་འགྲོ་ལ་སྙན་ངག་དེ་
དག་ལ་གོ་བ་གསལ་ཞིང་ཟབ་པ་ལོན་པར་རམ་འདེགས་བྱེད་ཐུབ་ (ལེ་ཧན་ནོ་ཧྥུའི་
སྐད་)པ་བཞིན་ཡིན། ད་དུང་རྩོམ་རིག་དཔྱད་བརྗོད་ཀྱིས་བརྩམས་ཆོས་སྣ་ཚོགས་ལ་
ཞིབ་འཇུག་ཡུན་རིང་བྱས་པ་ལས་ཉམས་མྱོང་ཕུན་སུམ་ཚོགས་པོ་བསགས་ཤིང་། དེ་
དང་དུས་མཚུངས་སུ་ལྟ་བ་དང་སྒྱུ་རྩལ་གྱི་ཐབས་ལམ་གསར་བ་མང་བོ་བཏོན་ནས་རྩོམ་
རིག་གི་རིགས་པའི་གཞུང་ལུགས་འཕེལ་རྒྱས་སུ་འགྲོ་བར་སྐུལ་འདེད་བྱེད་པ་སོགས་
རྩོམ་རིག་གི་སྤྱི་ཚོགས་ནུས་པ་མངོན་པར་འདོན་ཞིང་རྒྱ་ཆེར་སྤེལ་བ་དང་། རྩོམ་རིག་
གི་ལས་དོན་མཐའ་དག་ཡར་རྒྱས་གོང་འཕེལ་དུ་གཏོང་བར་མཐུན་རྐྱེན་གྱི་ནུས་པ་
ཤུགས་ཆེར་ལྡན་མོད། རང་རེའི་བོད་ཀྱི་རྩོམ་རིག་འཕེལ་བའི་དུས་རིམ་གསར་བའི་
ཁྲོད་དུ་དཔྱད་བརྗོད་རྩོམ་ཡིག་འབྲི་མཁན་མང་བོ་མེད་ཅིང་། ལྷག་པར་དུ་རྩོམ་རིག་
འཕེལ་རྒྱས་ཀྱི་ཁ་ཕྱོགས་ཡང་དག་པ་དང་ཕན་འབྲས་ལྡན་པའི་ལམ་དུ་སྣེ་ཁྲིད་ཀྱི་ནུས་
པ་འདོན་ཐུབ་མཁན་ཧ་ཅང་དཀོན་ཚོད་རེད་ལ། ཁ་ཤས་སྣང་བ་ནི་བདུད་ལྷ་རྒྱལ་
དང་ཁོའི་ （བོད་རྩོམ་གསར་བ་བདམས་བཀོད་དང་དེ་དག་གི་བཤད་པ） གངས་ཞུན་
དང་རྡོ་ལྷ་གཉིས་ཀྱི་（ལྟ་བ - བསམ་བློ… ལག་ལེན》ལས་རྩོམ་རིག་གི་སྐོར། སྐྱབས་
ཆེན་བདེ་གྲོལ་གྱི་ （སྙན་ངག་གི་གསང་ཉུལ་བ་ཞིག་གི་ཟིན་ཐོ༔ དབྱངས་བྷའི་ （རྩོམ་
- 41-ས



བདེན་པའི་ལེའུ།
རིག་དང་མི༔ ཚེ་གྲུབ་གྱི་ （སོ་ལྟ་དང་གཟབ་ཉན༔ སོགས་ལས་གཞན་བགྲང་འོས་པ་
ཆེན་པོ་མི་འདུག དེ་བས་ང་ཚོའི་རྩོམ་རིག་འཕེལ་རྒྱུས་ལ་འགྱུར་ལྡོག་རང་བཞིན་
གྱི་ཐོལ་བརྒལ་བྱུང་སྟེ་ཚད་མཐོན་པོར་བསླེབ་རྒྱུར་ད་དུང་དཔྱད་བརྗོད་ཀྱི་རམ་
འདེགས་དང་རྩོམ་མཁན་གྱི་རྩོལ་བར་ར
ལ་བར་རག་ལས་ཡོད་པས། དཔྱད་རྩོམ་འབྲི་མཁན་
རྣམས་ཀྱིས་རྩོམ་པ་བོ་དང་བརྩམས་ཆོས། རྩོམ་རིག་དཔྱད་བརྗོད་ཀྱི་བྱ་ཡུལ་དུ་རུང་
བའི་རྩོམ་རིག་གི་རྣམ་བཞག་མཐའ་དག་གི་རིན་ཐང་ལ་མཚན་ཉིད་རིག་པ་དང་ཚན་
རིག་སེམས་ཁམས་རིག་པ་སོགས་ཀྱི་བྱེད་ཐབས་སྤྱད་དེ་ལོ་རྒྱུས་དང་སྤྱི་ཚོགས་ཀྱི་ལྟ་བ།
ཕྱོགས་ལྷུང་མེད་པའི་མི་སྒེར་དོང་དུས་རབས་ཀྱི་འདོད་བློ་དང་ལྟ་བས་དབྱེ་ཞིབ་བྱེད་པ་
སོགས། ཡང་དག་པའི་ལྟ་བ་དང་རིགས་པའི་གཞུང་ལུགས་ཀྱི་རྒྱབ་རྟེན་འོག་དེ་དག་
གི་ཚད་བཀག་མ་ཐེབས་པར་རང་དབང་ལྡན་པའི་ལམ་ནས་བརྩམས་ཆོས་ཀྱི་རྣམ་པ་
དང་སྒྲིག་གཞི། བརྗོད་བྱ་དང་བརྗོད་སྙིང་། སྒྱུ་རྩལ་དང་མཚོན་ཐབས། ལྟ་བ་
དང་བསམ་བློ་སོགས་ལ་ལེགས་ཉེས་ཀྱི་དཔྱད་པ་གཏིང་ཟབ་ཏུ་བཏང་སྟེ། དེ་ལས་
རྙེད་པའི་སྡོམ་ཚིག་རང་
ག་རང་བཞིན་གྱི་ཐབས་ལམ་
མ་གསར་བས་རྩོམ་པ་བོ་རྣམས་ལ་
རྣམས་ལ་ཕྱོགས་
སྟོན་དང་སྣེ་ཁྲིད་བྱེད་ཐུབ་པའི་དཔྱད་བརྗོད་མང་བོ་སྤེལ་ནུས་ཚེ། ཁ་ཅིག་གི་ལབ་
བརྡོལ་བཞིན་ “འུ་ཅག་ལ་ཧེ་ཐུ་མན་དང་ནེ་ལུའུ་ཏ། ཐེ་ཀོར། ཡེ་ཀྲི་ལྟ་བུའི་སྐྱེས་ཆེན་
འབྱོན་མི་སྲིད” པ་ཞིག་ཀྱང་གཏན་ནས་མིན་ནོ།།
༨. གཞུང་ལུགས། སྒྱུ་རྩལ་རྩོམ་རིག་གི་རིགས་པའི་གཞུང་ལུགས་ནི་བརྩམས་
ཆོས་ཀྱི་ངོ་བོ་དང་བྱེད་ནུས་སོགས་དེའི་ཁྱད་ཆོས་རྣམས་ཞིབ་རྒྱུས་སུ་བརྗོད་པར་རྩོམ་
རིག་གསར་རྩོམ་གྱི་གོ་རིམ་དང་རྩོམ་རིག་བསྟན་བཅོས་གྱི་གྲུབ་རྐྱེན་དང་གྲུབ་ཚུལ།
•42-



པ
།
གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྩོམ་རིག་གི་འཕེལ་རིམ་དང་སྒྱུ་རྩལ་གྱི་མཛེས་རྟོག་གི་གནས་ཚོད་ལ་བརྟག་ཅིང་དཔྱད་
རྩོམ་རིག་བརྩམས་ཆོས་ཀྱི་ལྟ་བ་དང་བསམ་བློ་སོགས་ལ་གཟིགས་རྟོག་དང་དཔྱད་
མྱོང་བཅས་ཀྱི་སྣང་ཚུལ་སོགས་གནད་དོན་རབ་དང་རིམ་པ་མང་བོར་རྟོག་དཔྱོད་ཞིབ་
འཇུག་བྱས་ཏེ་ཕྱོགས་ཡོངས་ནས་རྩོམ་རིག་གསར་རྩོམ་གྱི་ཁ་ཕྱོགས་གཏན་འབེབས་
བྱེད་པའི་རིམ་པ་རྣམས་རིགས་པའི་ལམ་ནས་ཞིབ་རྒྱུས་སུ་བརྗོད་པ་ཞིག་ལ་ཟེར་བ་ཡིན།
དེ་ལྟ་ན་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་ཀྱི་དགོས་མཁོ་ནི་ཧ་ཅང་བསམ་
གྱིས་མི་ཁྱབ་པ་ཞིག་ཡིན་ཡང་ང་ཚོར་འདིའི་སྐོར་གྱི་བསྟན་བཅོས་ནི། ཚེ་ཏན་ཞབས་
དྲུང་ཚང་གི་«སྙན་ངག་སྤྱི་དོན་>དང་དོར་ཞིའི་«སྙན་ཚིག་རིག་པའི་ཤེས་བྱ་གནད་
བསྡུས» ས ང ས་རྒྱུས་ཀྱི་«བོད་ཀྱི་ཚིག་རྒྱན་རིག་པ འི་སྒོ་འབྱེད་འཕྲུལ་གྱི་ལྡེ་
མིག» ཟླ་བ་བློ་གྲོས་ཀྱི་སྙན་ངག་གི་རང་མདངས་གསར་པ» བསོད་ནམས་དབང་
ལྡན་དང་བུ་བཞི་གཉིས་ཀྱིc«རྩོམ་རིག་རྣམ་བ ཐད» རྡོ་རྗེ་རིན་ཆེན་གྱི་«རྩོམ་རིག་
གཞུང་ལུགས་གནད་བསྡུས་>>སོགས་ཉུང་ངུ་ཞིག་ལས་མེད་ཅིང་། འདི་དག་གིས་ད་
ལྟའི་བོད་ཀྱི་རྩོམ་རིག་འཕེལ་རྒྱས་ཀྱི་ཕྱོགས་སུ་ནུས་པ་ཆེན་པོ་བཏོན་ཡོད་ཀྱང་ད་དུང་
སྐྱོན་མེད་འཐུས་ཚང་རང་བཞིན་གྱི་བློ་འགེལ་རུང་བའི་གཞུང་ལུགས་ཚད་ལྡན་ཞིག་ཏུ་
ཆགས་ཐུབ་མེད་དེ། ངེས་པར་དུ་ཚད་མཐོ་བའི་གཞུང་ལུགས་ཤིག་ཡིན་ཚེ་དེ་ལ་དུས་
རབས་འགྱུར་ལྡོག་གི་ཆོས་ཉིད་དང་མཐུན་པར་ནམ་ཡང་བེད་སྤྱོད་ཀྱི་ནུས་པ་ཡོད་པ་
དང་། སྤྱི་ཚོགས་དང་ལོ་རྒྱུས་ཀྱི་གནས་བབས་དང་བསྟུན་ནས་རྩོམ་རིག་མི་རིགས་
རང་བཞིན་ཅན་དུ་བསྐྲུན་པ་དང་དེའང་འཛམ་གླིང་ལ་ཁ་ཕྱོགས་པ། ད་དུང་ཚོབ་
སྲིད་དང་ཚན་རིག སྒྱུ་རྩལ། ཆོས་ལུགས་སོགས་ཀྱང་དེའི་ཆ་ཤོས་སུ་གྱུར་ཡོད་པས།
-43-



་པས་
བདེན་པའི་ལེའུ།
དམངས་གཙོ་དང་རང་དབང་། སྤྱི་ཚོགས་རིང་ལུགས་ཀྱི་གྲལ་རིམ་བར་གྱི་འགལ་བ་སྣ་
ཚོགས་ལས་རྩོམ་རིག་གི་དམིགས་འདུན་དང་ཁ་གཏོད་ཡུལ་འཚོལ་བ། སྤྱི་ཚོགས་ཚན་
རིག་དང་རང་བྱུང་ཚན་རིག་གི་བྱེད་ཐབས་སྤྱད་དེ་རྩོམ་རིག་གི་གྲུབ་ཆ་དང་རྒྱུ་རྐྱེན་སྣ་
ཚོགས་ལ་དབྱེ་ཞིབ་གཏིང་ཟབ་བྱེད་པ། སྒྱུ་རྩལ་གྱི་བྱེད་ནུས་ལ་ཚད་གཟུང་མེད་པར་
ཀློག་མཁན་རབ་འབྲིང་ཐ་གསུམ་གྱི་རྟོག་གཞིག་གི་སྣང་ངོར་འཆར་ཐུབ་པའི་ཐབས་
རྩལ་སྣ་མང་གིས་ཕྱུག་པ། ཆོས་ལུགས་ཀྱི་སེམ
སེམས་ཁམས་རིག་པ་དང་མཚན་ཉིད་རིག་
པའི་རིགས་ལམ་ནི་རྣོ་ངར་ལྡན་པའི་རིགས་པའི་གཞུང་ལུགས་འབའ་ཞིག་ཡིན་པ་
རྩོམ་རིག་གི་རྣམ་པ་ལ་དཔྱོད་པའི་ཐབས་སུ་སྤྱད་ནས་རྩོམ་རིག་གཞུང་ལུགས་འཐུས་
ཚང་དུ་གཏོང་བ་དང༌། གཞུང་ལུགས་ལ་བདེན་དངོས་རང་བཞིན་གྱི་རྒྱབ་བརྟེན་
བཀན་མོ་ཡོད་པ་སོགས་ཀྱི་ཆ་རྐྱེན་མང་བོ་འཛོམ་ད་
མ་དགོས་པ་ཡིན། དེས་ན་བོད་ཀྱི་རྩོམ་
རིག་གཞུང་ལུགས་སྨྲ་བ་རྣམས་ཀྱི་གོང་གསལ་གྱི་ཆ་རྐྱེན་འདི་དག་ལ་རྒྱུས་ལོན་གཏིང་
ཟབ་བྱས་ནས་སྔར་ཡོད་ཀྱི་རྨང་གཞིའི་སྟེང་ཉམས་མྱོང་གསར་བ་འདོན་པ་དང་རྩོམ་
རིག་གི་གཞུང་དུ་གསར་རྩོམ་གྱི་ཉམས་མྱོང་དང་
མས་མྱོང་དང་ཆོས་ཉིད་ཕྱོགས་བསྡོམས་བྱས་ཏེ་
གཞུང་ལུགས་སུ་བཏགས་ནས་ཡང་དག་པའི་དཔྱད་ཞིབ་ཀྱི་ “བཙོ་སྦྱངས་ བརྒྱུད་དེ།
བོད་རྩོམ་གྱི་ལུས་སྤྱི་དང་བྱེ་བྲག་ཡོངས་ལ་ཁྱབ་པའི་རིགས་པའི་གཞུང་ལུགས་གསར་
རྩོམ་བྱེད་རྒྱུ་ནི་རང་རེའི་རྩོམ་རིག་འདི་ཉིད་འཛམ་གླིང་རྩོམ་རིག་གི་ཡང་རྩེར་བསླེབ་
པའི་དངོས་རྒྱུ་ཉག་གཅིག་ཡིན་ནོ།།
གསུམ་པ། ཆ་རྐྱེན་གཞན་དག
༡. དཔེ་དེབ་དང་ཚགས་པར། རྩོམ་རིག་གསར་རྩོམ་གྱི་ངོས་ནས་བཤད་ན་
•44-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དཔེ་དེབ་དང་ཚགས་པར་ནི་རྩོམ་པ་བོ་རྣམས་ཀྱི་འབྲལ་ཐབས་མེད་པའི་སྙིང་གྲོགས་ལྟ་
བུར་གྱུར་ཡོད་དེ། ཁོ་ཚོའི་གསར་རྩོམ་གྱི་འཕེལ་རྒྱས་དང་བློ་སྦྱོང་གི་བརྒྱུད་རིམ།
ད་དུང་ཀློག་མཁན་གྱི་སྤྱན་སྔར་བཤམས་ཏེ་སྤྱི་ཚོགས་ལ་གཡོ་འགུལ་སློང་ཐུབ་མིན་
སོགས་ཀྱང་ངེས་པར་དུ་དཔེ་དེབ་དང་ཚགས་པར་གྱིས་འགྲེམ་སྤེལ་བྱེད་མིན་ལ་རག་
ལས་ཡོད། དེ་བས་རྩོམ་མཁན་གང་ཞིག་གི་བརྩམས་ཆོས་ཀྱི་མདུན་ལམ་དང་ལས་
དབང་དེའང་ཕྱོགས་གཞན་ཞིག་ནས་དཔེ་དེབ་དང་ཚགས་པར་གྱིས་ཐག་གཅོད་བྱེད་
ཀྱིན་འདུག་པས། དེ་དག་གི་གྲངས་ཀ་དང་སྤུས་ཚད་མཐོ་རུ་གཏོང་བ་ནི་ཧ་ཅང་གལ་
ཆེན་པོར་མཐོང་། ཡིན་ནའང་ད་ལྟ་གཞུང་སྒེར་གང་རུང་ན་སྒྱུ་རྩལ་རྩོམ་རིག་སྐོར་གྱི་
དཔེ་དེབ་དང་ཚགས་པར་བགྲང་གིས་མི་ལོངས་པ་མང་བོ་འགྲེམ་སྤེལ་བྱེད་ཀྱིན་ཡོད་
མོད་དེ་དག་ལས་སྤུས་ཚད་ཅུང་བཟང་བ་ནི་<སྦྲང་ཆར་»དང་«བོད་ཀྱི་རྩོམ་རིག་སྒྱུ་
རྩལ» «གངས་རྒྱན་མེ་ཏོག>> «ལྷོ་ཁའི་རྩོམ་རིག་སྒྱུ་རྩལ» «མང་ཚོགས་སྒྱུ་
རྩལ» «མཚོ་སྔོན་བོད་ཡིག་གསར་འགྱུར>> «ཁྲིམས་ལུགས་ཚགས་པར>>སོགས་
གཞུང་འབྲེལ་གྱི་སྐོར་དང་། དེ་ལས་གཞན«རླུང་རྟ་>>དང་ཤར་དུང་རི» ༩.གུར་
ཀུམ་ཆུན་པོ» «ལྷ་གཡག>> «སྙན་ངག་ཚགས་པར་>>སོགས་སྒེར་ངོས་ཀྱི་སྐོར་ཉུང་
ངུ་ཞིག་ལས་མི་སྣང་ལ། གཞན་མང་ཤོས་ཤིག་གིས་བོད་ཀྱི་རྩོམ་རིག་གི་ཁོར་ཡུག་ལ་
རྫོབ་སྐྱེལ་བ་ལས་མ་འདས་ཤིང་། ད་དུང་དེ་ནི་རང་དགར་ཆུད་ཟོས་སུ་བཏང་བའི་
དཔལ་འབྱོར་གྱི་གྱོང་གུད་ཆེན་པོ་ཞིག་ཀྱང་རེད་འདུག དོན་དངོས་སུ་དཔེ་དེབ་
དང་ཚགས་པར་འགྲེམ་སྤེལ་བྱེད་པའི་དམིགས་ཡུལ་ནི་ཕྱོགས་ཡོངས་ནས་རྩོམ་རིག་
འཕེལ་རྒྱས་སུ་གཏོང་པ་དེ་ཡིན་མོད། ཚགས་དེབ་ལ་ལས་བརྩམས་ཆོས་ཀྱི་རིན་ཐང་
-45-



ལ་
བདེན་པའི་ལེའུ།
ལ་མི་བལྟ་བར་རྩོམ་པ་བོའི་ཐོབ་ཐང་དང་ས་གནས་ཀྱི་ཕྱོགས་ཞེན་གྱིས་བསླུས་ཏེ།
རྩོམ་ཉོག་མང་བོས་ཤོག་ངོས་བཀང་སྟེ་སྒྱུ་རྩལ་རྩོམ་རིག་གི་རིན་ཐང་རྡོག་བརྫིས་སུ་
གཏོང་གིན་འདུག་པ་དང་། པར་དབང་གི་ཆོག་མཆན་མེད་པར་གང་འདོད་འདོད་
དུ་སྤྱི་ཚོགས་ལ་ཟིང་ཆ་བཟོ་བའི་རྩོམ་འཆལ་སྣ་ཚོགས་སྤེལ་ཏེ་རྗེས་ཕྱོགས་ཀྱི་དཔེ་དེབ་
པར་བསྐྲུན་གྱི་མདུན་ལམ་ལ་བཀག་རྐྱེན་བཟོ་བཞིན་ཡོད་པས་དེ་ནི་ངེས་པར་དུ་ཐག་
གཅོད་ལེགས་པོ་བྱེད་དགོས་པའི་གནད་དོན་གལ་ཆེན་ཞིག་རེད། དེ་བས་སྤུས་ཀ་ཞན་
པ འི་སྒེར་ངོས་ཀྱི་ཚགས་དེབ་རྣམས་ཀྱིས<<སྦྲང་ཆར»དང«ག ངས་རྒྱུན་མེ་
ཏོག» «མཚོ་སྔོན་བོད་ཡིག་གསར་འགྱུར»ལྟ་བུ་མིག་དཔེར་བཟུང་ནས་ཆབ་སྲིད་
དང་དཔལ་འབྱོར། མི་དང་མིའི་བར་གྱི་འབྲེལ་ལམ་སོགས་ཀྱི་དགོས་མཁོར་མི་སེམས་
པར་ཞབས་འདེགས་ཞུ་བའི་ཁ་ཕྱོགས་རྩོམ་རིག་དངོས་ལ་ག ཏཱ ད་དེ། བརྩམས་ཆོས་
གང་ཞིག་པར་འགོད་བྱེད་པར་བརྗོད་བྱ་དུས་རབས་དང་སྤྱི་ཚོགས་འཕེལ་རྒྱུས་ཀྱི་
དགོས་མཁོར་མཐུན་པ་དང༌
། ལྟ་བ་དང་བསམ་བློ་ཚད་མཐོ་ཞིང་གསར་བར་གཏོགས་
པ། སྒྱུ་རྩལ་དང་མཚོན་ཐབས་ཀྱི་ཕྱོགས་ནས་ངོ་མཚར་ཞིང་སྔོན་མེད་གསར་བཏོད་ཀྱི་
རང་བཞིན་ལྡན་པ་སོགས་ཀྱི་བརྩམས་ཆོས་བདམས་བཀོད་བྱེད་རྒྱུ་ནི་དཔེ་དེབ་དང་
ཚགས་པར་འགྲེམ་སྤེལ་བྱེད་པའི་དོན་སྙིང་དང་འོས་འགན་དུ་སེམས་དགོས་སོ།།
༢. རྩོམ་སྒྲིག་པ། དཔེ་དེབ་དང་ཚགས་པར་
ས་པར་གང་ཡིན་ཡང་སྤུས་ཀ་ལེགས་མིན་
དང་ཀློག་མཁན་སྤྱི་འདོད་བློ་བསྐང་ཐུབ་མིན་གྱི་འགན་ཁུར་རྩོམ་སྒྲིག་པ་རྣམས་ཀྱི་ཕྲག་
ཏུ་བབས་ཡོད་ཅིང་། བརྩམས་ཆོས་ཀྱི་བཟང་ངན་བདམས་གསེས་བྱས་ཏེ་རྩོམ་པ་བོ་
རྣམས་སྐྱེད་སྲིང་ལེགས་པོ་བྱེད་ཐུབ་པའི་ནུས་པ་གཙོ་བོའང་རྩོམ་སྒྲིག་པ་ཚོར་ཡོད་
-46. -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དགོས་པ་ཡིན། དེ་ལྟ་ནའང་ཉེ་ཆར་གྱི་དཔེ་དེབ་དང་ཚགས་པར་མང་བོའི་རིན་ཐང་
ཧ་ཅང་ཞན་ལ་ཀློག་མཁན་གྱི་ཡིད་འགུག་པའི་ནུས་པ་ཆེན་པོ་མི་འདུག དེ་བས་
དཔེ་དེབ་དང་ཚགས་པར་གྱི་རྩོམ་སྒྲིག་པ་བྱེད་པར་དངུལ་ལོར་གྱི་སྟོབས་འབྱོར་ཆེ་ཆུང་
དང་མི་གྲིམ་པོ་ཡིན་མིན་སོགས་ལ་མི་ལྟོས་པར་རྩོམ་རིག་གཞུང་ལུགས་ལ་འབྲེལ་འདྲིས་
ཟབ་ཅིང་སྒྱུ་རྩལ་གྱི་ཐབས་འཕྲུལ་ལ་བློ་རིག་གོམས་པ། རྩོམ་རིག་གི་ལུས་སྣ་ཚོགས་
ལ་རང་ངོས་ནས་ལག་ལེན་དང་ཞིབ་འཇུག་བྱེད་ནུས་ཤིང་བརྡ་སྤྲོད་ཀྱི་གཞུང་ལ་བྱང་ཆ་
ཐོན་པ་སོགས་ཀྱི་ཡོད་ཚད་ངེས་ཅན་ཞིག་ལྡན་དགོས་པར་མ་ཟད། ད་དུང་ས་གནས་
ཀྱི་ཕྱོགས་ཞེན་དང་རྒྱུ་ནོར་གྱི་ཁེ་ཕན་བསམས་པ། གྲོགས་ཀྱི་ངོ་འཚོ་བ་སོགས་རུལ་
སུངས་ཀྱི་བསམ་བློ་དོར་ནས་དྲང་བདེན་རྒྱུན་སྲུང་བྱེད་པ་དང་། བརྩམས་ཆོས་ཁྲོད་
ཀྱི་ཡིག་ནོར་ལ་བཟོ་བཅོས་བྱེད་པ་ལས་གཞན་རྩོམ་མཁན་གྱི་ལྟ་བ་དང་བསམ་བློ།
མཚོན་ཐབས་དང་སྒྱུ་རྩལ། བརྗོད་བྱ་དང་རྗོད་བྱེད་སོགས་ལོ་རོང་སྣང་གང་ཤར་
གྱིས་ “བསྲེགས་བཅད་བརྡར” གསུམ་མི་བྱེད་པར་རྩོམ་པ་བོའི་གསར་རྩོམ་གྱི་འཚར་
ལོངས་ལ་རང་དབང་གི་གཤིན་ས་བསྐྲུན་ཏེ། རང་རེའི་རྩོམ་རིག་འཕེལ་རྒྱུས་ཀྱི་ཆེད་
དུ་ནམ་ཡང་རྒྱ་ནག་གི་རླབས་ཆེ་བའི<<ན་གཞོན་གསར་བའི»རྩོམ་སྒྲིག་པ་ལིས་ཏ་ཀྲོ་
སོགས་ཀྱི་བསམ་བློ་དང་སྙིང་སྟོབས། ཐབས་ཇུས་སོགས་ལ་མིག་དཔེར་བལྟ་རིགས་
སོ
།།
༣. ཀློག་པ་བོ། རྩོམ་རིག་སྒྱུ་རྩལ་གྱི་བརྩམས་ཆོས་ཡོད་དོ་ཅོག་ངེས་པར་དུ་
ཀློག་མཁན་གྱི་ཆེད་དུ་བྲིས་པ་དང་དཔེ་དེབ་དང་ཚགས་པར་རྣམས་ཀྱང་ཀློག་མཁན་ཁོ་
ནའི་བགོ་སྐལ་དུ་བསྐྲུན་པ་ཡིན་པས། དེ་དག་གི་བསྟན་དོན་དང་རིན་ཐང་བྱེད་ནུས་
-47-



བདེན་པའི་ལེའུ།
སོགས་ཀྱང་ཕར་དེད་ན་ཀློག་མཁན་བརྒྱུད་ནས་མངོན་པར་བྱེད་དགོས་པས་ན་ཀློག་
མཁན་ནི་རྩོམ་རིག་འཕེལ་རྒྱུས་དང་ཞིབ་འཇུག་གི་ལྟེ་བར་འཛིན་ཅིང་། བརྩམས་
ཆོས་དང་ཀློག་མཁན་གཉིས་ནི་ནམ་ཡང་འབྲལ་ཐབས་མེད་པའི་རྟེན་བྱུང་འབྲེལ་གྱི་
གྲོགས་པོ་ལྟ་བུ་ཞིག་ཡིན་ཏེ། དེ་ལ་ཨུ་རུ་སིའི་རྩོམ་རིག་གཞུང་ལུགས་སྨྲ་བ་པེ་ལན་སུ་
ཅིས “མང་ཚོགས་རྩོམ་རིག་དང་འབྲལ་མི་སྲིད་དོ” ཞེས་གསུངས་པ་ལྟར་རོ།། ཡིན་
ནའང་ད་ལྟའི་བོད་ཀྱི་རྩོམ་རིག་དང་ཀློག་མཁན་མང་ཚོགས་ཀྱི་བར་དུ་མཐུད་དཀའ་
བའི་བར་ཐག་རིང་བོ་ཞིག་ཆགས་འདུག་སྟེ། རང་རེའི་རྩོམ་རིག་གི་གདུལ་བྱར་གྱུར་
བའི་མང་ཚོགས་ཕལ་ཆེར་ཡིག་རྨོངས་པ་ཡིན་པ་འདིས་རྩོམ་རིག་གིས་སྤྱི་ཚོགས་ལ་
ཞབས་འདེགས་ཞུ་བར་དཀའ་ངལ་ཆེན་པོ་བཟོས་འདུག་པས་ད་ལྟའི་བོད་ཀྱི་རྩོམ་རིག་
གིས་ཀློག་མཁན་ཁ་ཤས་ཀྱི་འདོད་བློ་མ་གཏོགས་སྐོང་ཐུབ་ཀྱིན་མི་འདུག དེ་བས་
བོད་ཀྱི་སློབ་གསོའི་ཐད་ཀྱི་འབྲེལ་ཡོད་སྡེ་ཁག་རྣམས་ནས་མང་ཚོགས་ཀྱི་ཡིག་རྨོངས་
སེལ་བའི་བྱེད་ཐབས་ཇེ་མགྱོགས་སུ་གཏོང་བ་དང་། མང་ཚོགས་ལས་ཅུང་ཚད་མཐོ་
བའི་ “ རྩོམ་རྨོངས་པ” རྣམས་ཀྱིས་ཀྱང་སྒྱུ་རྩལ་རྩོམ་རིག་གི་རིགས་པའི་གཞུང་ལུགས་
དང་བརྩམས་ཆོས་སྣ་ཚོགས་ལ་བློ་སྦྱོང་དང་འབྲེལ་འདྲིས་བྱས་ཏེ། རྩོམ་རིག་གིས་
མཐའ་གཅིག་ཏུ་ཀློག་མཁན་ལ་བསྟུན་མི་དགོས་པར་ཀློག་མཁན་གྱིས་རྩོམ་རིག་འཕེལ་
རྒྱས་ཀྱི་རྗེས་ཆོད་དུ་འཇུག་རྒྱུ་ནི། རང་རེའི་བོད་ཀྱི་སྤྱི་ཚོགས་དང་རྩོམ་རིག་འཕེལ་
རྒྱུས་ཀྱི་གཞི་འཛིན་ས་གལ་ཆེན་ཞིག་དང་གཞོགས་འདེགས་ཆེན་པོ་ཞིག་ཀྱང་རེད་དོ།།
-48 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
༄༅། །ཞང་ཞུང་ཆོས་དབང་གྲགས་པའི་རྒྱལ་བོ་རཱ་མ་
ཎའི་གཏམ་རྒྱུད་ལས་བརྩམས་པའི་སྙན་དངགས་
ཀྱི་བསྟན་བཅོས་དྲི་ཟའི་བུ་མོའི་རྒྱུད་མངས་
ཀྱི་སྒྲ་དབྱངས་ཞེས་བྱ་བ》ལས་འཕྲོས་
ཏེ་སྲོལ་རྒྱུན་སྙན་དག་
སྐོར་གླེང་བ།
དང་པོ། ཀླད་ཀྱི་དོན།
རང་རེ་གངས་ཅན་གྱི་ལྗོངས་འདིར་སྙན་ངག་ཅེས་པའི་སྒྱུ་རྩལ་རྩོམ་རིག་འདི་ཉིད་
ཐོག་མར་མེད་པ་ནས་ཡོད་པ་དང་ཡོད་པ་ནས་ཇི་ལྟར་འཕེལ་རྒྱས་སུ་སོང་བའི་ཚུལ་ནི།
དེ་ཡང་ཡ་ཐོག་གདོད་མའི་དུས་སྐབས་སུ་མི་རྣམས་རང་བྱུང་ཁམས་ཀྱི་གསང་བ་སྣ་
ཚོགས་དང་ལུས་ཤུགས་ངོལ་རྩོལ་ཁྲོད་ཀྱི་དཀའ་ཚེགས་དུ་མར་འཕྲད་རྐྱེན། ལུས་ཀྱི་
ཡན་ལག་གིས་འགུལ་སྐྱོད་བྱས་ནས་བརྡ་སྟོན་པ་དང་ངོག་ནས་སྐད་སྒྲ་སྣ་ཚོགས་འབྱིན་
ཏེ་སེམས་དོན་དེ་ཉིད་མཚོན་པར་བྱས་པས་རིམ་བཞིན་ཐུན་མོང་གིས་སྤྱོད་པའི་སྐད་ཆ་
ཡོད་པར་གྱུར་ཅིང་། ཕྱིས་སུ་སྐད་ཆ་འཕེལ་རྒྱས་སུ་སོང་བའི་གོ་རིམ་ཁྲོད་སེམས་ཁོང་
གི་དགའ་སྐྱོ་ཆག ས་སྡང་དང་བརྩེ་དུང་སོགས་ཀྱི་འགྱུར་བ་མཚོན་པའི་དབྱིངས་ཀྱི་
-49 -



བདེན་པའི་ལེའུ།
འགྲོས་དང་བསྟུན་ཏེ་དེའི་འགྱུར་ཁུག་རེ་རེའི་ཁྲོད་ཚིག་དོན་ངེས་ཅན་རེ་སྦྱར་ནས་ངག་
ཏུ་གྱེར་བ་ལས། གདོད་མའི་ངག་ཐོག་སྙན་ངག་གི་ཐོག་མ་སྟེ་དམངས་གླུ་དང་མགུར་
གླུ་སོགས་བྱུང་བ་ཡིན་ལ། དེ་ནས་བགྲང་བྱ་དུ་མའི་རྗེས་ཀྱི་ཆོས་རྒྱལ་སྲོང་བཙན་སྒམ་
པོའི་སྐུ་རིང་ལ་སློབ་དཔོན་ཐོན་མི་རྒྱ་གར་དུ་བྱོན་ནས་ལེགས་སྦྱར་གྱི་སྐད་དང་ཡི་གེ་
དཔེར་བྱས་ཏེ་བོད་ཡིག་གསར་བཟོ་མཛད་ཅིང་། བཀའ་དང་བསྟན་བཅོས་མང་བོ་
བོད་ཡིག་ཏུ་བསྒྱུར་བ་སོགས་ལ་བརྟེན་ནས་ཡིག་ཐོག་སྙན་ངག་དར་བའི་དབུ་ཚུགས་པ་
ཡིན། དེའང་ཆུ་མགོ་གངས་ལ་གཏུགས་པའི་དཔེ་བཞིན་ང་ཚོའི་ཡིག་ཐོག་སྙན་ངག་འདི་
ཉིད་ཀྱི་འབྱུང་ཁུངས་དངོས་ཀྱང་མཐར་གཏུགས་ན་རྒྱུ་གར་ཡིན་ཏེ། རྒྱུ་གར་ནི་ང་ཚོ་
མ་ཟད་འཛམ་གླིང་ཤར་ཕྱོགས་ཀྱི་གནའ་བོའི་རྩོམ་རིག་གཞུང་ལུགས་ཀྱི་འབྱུང་ཁུངས་
གལ་ཆེན་དང་ཆེས་སྔ་ཤོས་ཤིག་ཀྱང་རེད། དེ་ཡང་རྒྱུ་གར་ལ་མཚོན་ན་སྒྱུ་རྩལ་རྩོམ་
རིག་གི་གཞུང་ལུགས་ཧ་ཅང་དར་སྔ་ཞིང་སྙན་ངག་དང་གླུ་གར་སོགས་ཀྱི་རྒྱ་མཚོ་ལྟ་བུ་
ཡིན་ཏེ། དཔེར་ན། སྤྱི་ལོ་སྔོན་གྱི་དུས་རབས་ད
ས་རབས་དང་བོ་ནས་རྗེས་ཀྱི་དུས་རབས་དང་བོའི་
བར་ལ་བརྩམས་པའི་བྷ་ར་ཏ་མི་ནེའི་ （ཟློས་གར་གྱི་རྣམ་བཤད》 དང་། དུས་རབས་
བདུན་པ་ནས་བརྒྱུད་པའི་བར་ལ་སློབ་དཔོན་དཎྜིས་མཛད་པའི་ （སྙན་ངག་མེ་ལོང་མ》
བྷཱ་མ་ཧའི་རྒྱུན་གྱི་གཞུང་ཆེན་པོ་ （སྙན་ངག་གི་རྒྱུན་གྱི་རྣམ་པ ཤད༔ དུས་རབས་བཅུ་
བའི་སྔོན་རྗེས་སུ་དྲང་སྲོང་གངས་ཀྱི་ཟླ་བས་བརྩམས་པའི་（སྙན་ངག་ལ་འཇུག་
པ》ཞེས་པའི་བསྟན་བཅོས་དང་། སློབ་དཔོན་མན་མཱི་ཐའི་（སྙན་ངག་གི་འོད་
ཟེར）སློབ་དཔོན་རཱ་མི་ཐུ་མས་མཛད་པའི་（སྙན་ངག་གི་གཞུང） དང༌ （དབྱངས་ཅན་
མགུལ་རྒྱུན༔ སོགས་སྒྱུ་རྩལ་གཞུང་ལུགས་སྐོར་གྱི་བརྩམས་ཆོས་བགྲང་གིས་མི་ལང་བ་
• 50 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཡོད་ཅིང་། སྙན་རྩོམ་གྲགས་ཅན་（སྐྱེ་རབས་སོ་བཞི་བ༔ དང་ （རཱ་མ་ཡ་ཎ） (སྤྲིན་གྱི་
ཕོ་ཉy (གླུའི་མཆོད་པ》སོགས་ཕུལ་བྱུང་བརྩམས་ཆོས་མང་པོའི་ཚིག་སྦྱོར་སྤེལ་སྟངས་
དང་སྒྱུ་རྩལ་གྱི་མཚོན་ཐབས་སོགས་ཀྱིས་རྒྱལ་ཁབ་དང་མི་རིགས་གཞན་གྱི་རྩོམ་རིག་ལ་
ཤུགས་རྐྱེན་ཆེན་པོ་ཐེབས་ཡོད། རང་རེ་བོད་ལ་ཆ་མཚོན་ནའང་རྒྱ་གར་གྱི་སངས་རྒྱས་
ཆོས་ལུགས་གཙོས་རིག་གཞུང་སྣ་ཚོགས་ལོ་ཙཱ་བ་མང་བོས་རང་རིགས་ཀྱི་སྐད་བརྡ་དང་
མཐུན་པར་བསྒྱུར་ཅིང་མཁས་པ་རྣམས་ཀྱིས་དར་སྤེལ་དུ་བཏང་སྟེ་བོད་མིའི་མཛེས་
དཔྱོད་ཀྱི་སེམས་ཁམས་དང་ལྟ་བ། ཡུལ་དུས་དང་ཁོར་ཡུག་སོགས་ལ་འཕྲོད་ཅིང་
མཐུན་པའི་རིག་གཞུང་གི་མ་ལག་ཆ་ཚང་ཞིང་སྤྱོད་བདེ་བར་བསྐྲུན་པ་ཡིན། དེ་བས་།
བྱེ་བྲག་བོད་ཀྱི་སྲོལ་རྒྱུན་སྙན་ངག་（ ཡིག་ཐོག་སྙན་ངག) འདི་ཉིད་ཀྱང་གོང་སྨྲས་
བཞིན་སློབ་དཔོན་ཐོན་མིས་བོད་ཡིག་གསར་བཟོ་མཛད་པ་སོགས་ཀྱི་རྗེས་སུ་བོད་
ལྗོངས་སུ་འགྲོ་མགོན་ཆོས་རྒྱལ་འཕགས་པའི་སྐུ་རིང་ལ་ས་སྐྱའི་གཙུག་ལག་ཁང་དུ་ལོ་ཙཱ་
བ་ཤོང་སྟོན་རྡོ་རྗེ་རྒྱལ་མཚན་གྱིས་པཎྜི་ཏཱ་ལཀྵ་ཀ་རའི་མདུན་ནས་རྒྱུ་ག ར་གྱི་སྙན་
གཞུང་《མེ་ལོང་མ༔ ཐོག་མར་བསྒྱུར་ཅིང་། དཔང་ལོ་ཙཱ་བ་བློ་གྲོས་བསྟན་པས་འགྱུར་
བཅོས་དང་འཆད་ཉན་གྱི་སྲོལ་ལེགས་པར་ཕྱེ་པས་དར་ཁྱབ་བྱུང་བ་ཡིན་ལ། ཕྱིས་སུ་
ཤོང་དཔང་རྣམ་གཉིས་དང་རིན་སྤུངས་པ། རྒྱལ་དབང་ལྔ་བ་དང་བོད་མཁས་སོགས་
ཀྱིས་རང་རང་གི་ཐུན་མོང་མ་ཡིན་པའི་རིག་སྟོབས་ལ་བརྟེན་ནས་སྔ་ཕྱིར་（མེ་ལོང་མའི་
འགྲེལ་བ་རྒྱས་བསྡུས་ཅི་རིགས་བརྩམས་ཏེ་དེ་ཉིད་ཁྱབ་གདལ་དུ་བཏང་བས་རང་རེ་
གངས་ཅན་གྱི་ལྗོངས་འདིར་སྙན་ངག་པ་གྲགས་ཅན་རྗེ་ཙོང་ཁ་བ་དང་ཞང་ཞུང་ཆོས་
དབང་གྲགས་པ། རྫ་དཔལ་སྤྲུལ། རྡོ་བྲག་དགེ་འདུན་ཆོས་འཕེལ་སོགས་བསྟུད་མར་
-51-



བདེན་པའི་ལེའུ།
བྱུང་ཞིང་སྲོལ་རྒྱུན་སྙན་ངག་དེ་ཉིད་བརྗོད་དོན་དང་སྒྱུ་རྩལ་གང་གི་ཐད་ནས་ཀྱང་
འཕེལ་རྒྱུས་ཆེན་པོ་བྱུང་བ་དང་
། མཚན་ཉིད་སྨྲ་བའི་དགོངས་དོན་བརྗོད་བྱའི་སྲོག་ཏུ་
བྱས་པར་བརྟེན་ད་ལྟའི་འཛམ་གླིང་གི་སྔོན་ཐོན་རྒྱལ་ཁབ་དག་ཏུ་རིག་གཞུང་ཉམས་
ཞིབ་པ་མང་བོའི་ཞིབ་འཇུག་དང་གདེང་འཇོག་བྱེད་ཡུལ་དུ་གྱུར་ཡོད། འདི་ལྟར་སྲོལ་
རྒྱུན་སྙན་ངག་གི་བྱུང་འཕེལ་དང་བརྒྱུད་རིམ་སོགས་ལ་གཞིགས་ཚེ། དེའི་རིན་ཐང་ལ་
ངེས་ཤེས་གཏིང་ཟབ་རྙེད་ཅིང་སྔོན་བྱོན་མེས་པོ་ཚོར་སྙིང་ཐག་པ་ནས་བཀའ་དྲིན་ཞུ་
བའི་ཀུན་སློང་ཞིག་ངང་ངམ་ཤུགས་ཀྱིས་སྐྱེ་ཡང་། ད་ལྟའི་སྙན་ངག་པ་རྣམས་ཀྱིས་
སྙན་རྩོམ་ (ཚིག ས་བཅད》གྱི་ཁྲོད་དུ་སྲོལ་རྒྱུན་གྱི་རྒྱུན་དེ་དག་ཡང་སྐོར་བསྒྱུར་སྐོར་
བྱས་ནས་འདུག་པ་ལས་རང་གིས་རྒྱུན་དང་མཚོན་ཐབས་ཕུལ་དུ་བྱུང་བ་གཅིག་ཀྱང་
གསར་གཏོད་མི་བྱེད་པའམ་བྱེད་མི་ཤེས་པས། དེ་ཉིད་དར་སྤེལ་དུ་གཏོང་མ་ཐུབ་
པར་མ་ཟད་སྔོན་ཆད་དང་བསྡུར་ན་སྒྱུ་རྩལ་དང་མཚོན་ཐབས་གང་གི་ཆ་ནས་ཀྱང་ཇེ་
ཞིན་དུ་འགྲོ་བཞིན་པ་འདི་ནི་ང་ཚོ་ཕྱི་རབས་པ་རྣམས་ཀྱི་མཚང་རེད་སྙམ། ལྷག་པར་
དུ་ད་ལྟའི་དཔྱད་བརྗོད་པ་ཚོས་ཀྱང་རང་རེའི་སྲོལ་རྒྱུན་སྙན་ངག་གི་རྒྱུན་སྣ་ཚོགས་ཀྱི་
དཔེ་དོན་སྦྱོར་ཚུལ་དང་ཚིག་སྦྱོར་སྤེལ་སྟངས། དབྱངས་ཀྱི་འདེགས་འཇོག་དང་
དབུགས་ཀྱི་ངལ་གསོ། བརྗོད་དོན་དང་བསམ་བློའི་ཁྱད་ཆོས་སོགས་ལ་ཞིབ་དཔྱོད་
སྒོས་ལེགས་ཉེས་བླང་དོར་གྱི་དབྱེ་བ་མཛད་དེ་དུས་རབས་ཀྱི་འཕེལ་དང་མཐུན་པར་མི་
རིགས་རང་མཚན་གྱི་ཁྱད་ཆོས་ལྡན་པའི་ལམ་དུ་འཁྲིད་རྒྱུ་བཏང་སྙོམས་སུ་བཞག་སྟེ།
བོད་མིའི་མཛེས་དཔྱོད་ཀྱི་ཡུལ་དུ་འཕྲོད་མིན་ལ་མི་བལྟ་བར་ “ར་སུག་ལུག་སྦྱར་གྱིས་
རྒྱལ་ཁབ་དང་མི་རིགས་གཞན་གྱི་སྙན་ངག་གི་མཚོན་ཐབས་སྣ་ཚོགས་ “ཚུར་ལེན” བྱེད
-52-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཀྱིན་པ་འདི་ནི་སྲོལ་རྒྱུན་སྙན་ངག་འཕེལ་རྒྱས་སུ་འགྲོ་བའི་གནོད་བྱེད་དུ་འཁུམས་སོ།།
དེ་བས་འདིར་བདག་གིས་རང་བློས་དཔོག་ཚོད་ཀྱིས་ད་ལྟའི་བར་རང་གིས་སྲོལ་
རྒྱུན་སྙན་ངག་གི་གཞུང་ལུགས་ལ་སློབ་སྦྱོང་བྱས་ཁུལ་གྱིས་སྙན་ངག་ཁ་ཤས་བྲིས་པ་དང་
འདི་ལ་ཞིབ་འཇུག་ཅུང་ཙམ་བྱས་པའི་མྱོང་བ་སོགས་གཞིར་བཞག་སྟེ། ཞང་ཞུང་ཆོས་
དབང་གྲགས་པའི་ (རྒྱལ་བོ་རཱ་མ་ཎའི་གཏམ་རྒྱུད་ལས་བརྩམས་པའི་སྙན་དངགས་ཀྱི་
བསྟན་བཅོས་དྲི་ཟའི་བུ་མོའི་རྒྱུད་མངས་ཀྱི་སྒྲ་དབྱངས་ཞེས་བྱ་བ》(གཤམ་ནསརཱ་མ་
ཎའི་གཏམ་རྒྱུད༔ ཅེས་བསྡུ་རྒྱུ་ཡིན} འདི་ཉིད་མཚན་གཞིར་བཟུང་ནས་སྲོལ་རྒྱུན་སྙན་
ངག་གི་དགེ་མཚན་དང་ལེགས་ཉེས་སྣ་ཚོགས་ལ་དབྱེ་ཞིབ་བྱས་ཏེ། རྗེས་ཕྱོགས་སྙིགས་
དོར་བཅུད་ལེན་སྒོས་ཇི་ལྟར་དར་སྤེལ་དུ་གཏོང་ཐབས་སྐོར་ལ་རང་གི་རིག་སྟོབས་ཀྱིས་
བསམ་ཚུལ་ཅུང་ཙམ་བརྗོད་འདོད་དོ།།
གཉིས་པ། གཞུང་གི་དོན།
རང་རེའི་སྲོལ་རྒྱུན་སྙན་ངག་ཅེས་པ་ནི་གདོད་མའི་དམངས་གླུ་དང་མགུར་གླུ་ནས་
རྒྱུན་བསྲིངས་ཤིང་ （མེ་ལོང་མའི༔ དགོངས་པར་གཞི་བཅོལ་ཏེ། མཁས་པ་རྣམས་ཀྱིས་
རང་རང་གི་རྣམ་དཔྱོད་ལ་བརྟེན་ནས་གཏུམ་དུ་བྱ་བ་དང་བརྗོད་པ། བསྟན་བཅོས་
རྩོམ་པ་སོགས་ཀྱི་དགོས་མཁོ་མང་བོར་དམིགས་ཏེ། གཙོ་ཆེར་ལུས་ཚིགས་བཅད་ཀྱི་
རྣམ་པར་གྲུབ་པ་དང་
། ནང་བསྟན་ཆོས་ལུགས་ལྟ་བའི་སྲོག་ཏུ་བྱས་ལ། སྒྲ་དོན་གབ་
ཚིག་གི་རྒྱུན་སོགས་དྲང་བརྗོད་དང་འཁྱོག་བརྗོད་ཀྱི་རྒྱུན་ཅི་རིགས་ཀྱིས་སྤྲས་ཤིང་།
ཚིག་ཉུང་ཞིང་དོན་འདུས་པ། བརྗོད་དོན་དངོས་ཤུགས་གཉིས་ཀ་ནས་སྟོན་ཐུབ་
པས་གདུལ་བྱའི་ཡུལ་དང་འཚམ་པ། སེམས་ཁོང་གི་འགྱུར་བ་ཕྱི་རུ་སློང་ཐུབ་པ་ལྷའི་
• 53-



བདེན་པའི་ལེའུ།
བདུད་རྩིའི་ཁྱད་ཆོས་དང་། སྙན་འཇེབ ས་དང་གདུང་དབྱངས་སོགས་རོལ་མོའི་བྱེ་
བྲག་སྣ་ཚོགས་ཀྱི་ཁྱད་ཆོས་དང་། འགྱུར་ཁུག་གི་རང་བཞིན་ཆེས་ཆེར་ལྡན་ལ། ངག་
བཟོའི་སྒྱུ་རྩལ་གྱི་རྣམ་པར་གཏོགས་པའི་ཐུན་མིན་རྩོམ་རིག་གི་རྣམ་བཞག་ཅིག་གཏན་
འབེབས་བྱས་ཤིང་། དེ་ཉིད་དུས་རབས་ཀྱི་འགྲོས་དང་བསྟུན་ནས་ཕྱི་རབས་མཁས་པ་
མང་བོས་འཛིན་སྐྱོང་སྤེལ་གསུམ་བྱས་ཏེ་སྔར་སྲོལ་བཟང་བོའི་རྒྱུན་མ་ཆད་པར་གནས་
པ་ལ་ཟེར། དེ་ཡང་རིན་སྤུངས་པའི་ ས་པཎ་རྟོགས་བརྗོད༔ དང་ཙོང་ཁ་བའི་
《བསྟོད་སྤྲིན་རྒྱུ་མཚོ; དགེ་ཆོས་ཀྱི་ (ཆུང་གྲོགས་རྗེས་དྲན༔ ཞང་ཞུང་ཆོས་དབང་
གྲགས་པའི་རཱ་མ་ཎའི་གཏམ་རྒྱུད སོགས་ནི་སྲོལ་རྒྱུན་སྙན་ངག་གི་ཁོངས་གཏོགས་
བརྩམས་ཆོས་ཡིན་ལ། དེ་དག་རེ་རེ་བཞིན་ཞིབ་ཕྲའི་སྒོ་ནས་རོལ་མྱོང་བྱས་ཚེ་སྲོལ་
རྒྱུན་སྙན་ངག་ཅེས་པ་ཇི་འདྲ་ཞིག་ཡིན་པར་ངེས་ཤེས་གཏིང་ཟབ་མོ་འདྲེན་ཐུབ།
ལྷག་པར་དུ་སྲོལ་རྒྱུན་སྙན་ངག་གི་ཚབ་མཚོན་རང་བཞིན་གྱི་བརྩམས་ཆོས་གྲགས་ཅན་
དང་རི་བོ་དགེ་ལྡན་པའི་སྙན་ངག་གི་དབུ་འཕ ང ས་སྟོད་བྱེད་ རཱ་མ་ཎ འི་གཏ མ
རྒྱུད༔ འདི་ལ་ཕལ་ཆེར་གོང་གསལ་གྱི་མཚན་ཉིད་དེ་དག་གིས་ཁྱབ་མཉམ་པོར་ཁེབས་
འདུག་སྙམ། དེ་བས་ང་ཚོས་ ·རཱ་མ་ཎའི་གཏམ་རྒྱུད༔ རང་ངོས་ཀྱི་ཚད་གཞིའི་སྟེང་
ནས་དེའི་ཁྱད་ཆོས་དང་དགེ་མཚན་སོགས་ལ་དབྱེ་ཞིབ་བྱས་ཏེ་སྲོལ་རྒྱུན་སྙན་ངག་སྐོར་
ཅུང་ཙམ་གླེང་ན།
༡. ལུས་ཀྱི་ཕྱོགས་ནས་ རཱ་མ་ཎའི་གཏམ་རྒྱུད འདི་ཉིད་ཚིག་ལུས་དང་དོན་ལུས་
གཉིས་ལས། དང་བོ་ཚིག་ལུས་ལ་དབྱེ་ན་བཅད་ལྷུག་སྤེལ་གསུམ་ཡོད་པ་ལས་ཚིགས་
སུ་བཅད་པ་ཁོ་ནའི་རྣམ་པ ར་གཏོ གས་ཤིང་། གཉིས་པ་དོན་ལུས་ལ་དབྱེ་བ་དྲུང་
-54.



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བརྗོད་དང་འཁྱོག་པོར་བརྗོད་པ་གཉིས་སུ་གྲངས་ངེས་པ་ལས་ཕྱི་མའི་ཁོངས་སུ་
གཏོགས་པ་ཡིན། （རཱ་མ་ཎའི་གཏམ་རྒྱུད»ཀྱི་མཆོད་བརྗོད་ནས་མཇུག་རྩོམ་བར་
ཚིགས་བཅད་ཀྱི་ལུས་རྐྱང་བའི་ལམ་ནས་བརྩམས་ཤིང་མི་སྣའི་སྣང་བརྙན་དང་འགུལ་
སྐྱོད། ཡུལ་ལྗོངས་དང་ཁོར་ཡུག བྱ་དངོས་དང་དོན་རྐྱེན་སོགས་བྱུང་རིམ་ཕྲ་
རགས་ཡོད་ཚད་ཚིག་སྡུད་དང་དོན་སྡུད་ཅི་རིགས་ཀྱི་ལམ་ནས་འོས་ཤིང་འཚམ་པར་
བཀོད་སྒྲིག་བྱས་པས་ཚིག་གི་ལྷུ་འགྲིག་ཅིང་། གཅོད་མཚམས་ལེགས་པ། ཀློག་བདེ་
བ། ཚིག་དོན་གྱི་བབ་དང་བསྟུན་ཏེ་སྒྲ་གདངས་ཀྱི་དྲག་ཞན་འཇམ་རྩུབ་སོགས་སྡེབ་
སྦྱོར་བྱས་པ་ལེགས་པས་སྐད་ཆའི་རྒྱུན་ལ་དབྱངས་ཀྱི་འདེགས་འཇོག་གསལ་ཞིང་།
འགྱུར་ཁུག་གི་ཉམས་དང་ལྡན་པར་སྙན་ངག་གི་མཚོན་ཐབས་སྣ་ཚོགས་སྤྱད་ནས་
གཏམ་རྒྱུད་ཀྱི་བརྗོད་བྱ་རེ་རེ་བཞིན་མངོན་པར་མཚོན་ཡོད་པས་སྒྱུ་རྩལ་བརྩམས་ཆོས་
ལེགས་པོ་ཞིག་ཏུ་གྲུབ་པ་ཡིན།
དཔེར་ན། ཤེས་བྱ་མ་ལུས་རྒྱུད་མངས་ཀྱི།།
ཁོག་པའི་ནང་དུ་ཞུགས་པ་གང་།
བློ་གྲོས་སོར་མོས་བསྐྲུན་པ་ལས།
ཀུན་རིག་བྱེད་མཁས་མ་དེ་རྒྱུལ།།
ཞེས་པའི་ཤོ་ལོ་ཀ་འདིར་མཚོན་ན། ཚིག་གི་བརྗོད་དོན་གྱི་ཆ་ནས་ལྷ་མོ་དབྱངས་
ཅན་མའི་མཐུ་དང་ཡོན་ཏན་ལ་བསྔགས་པའི་ལམ་ནས་མཆོད་པར་བརྗོད་པ་ཡིན་ལ།
ཚིག་ལུས་ཀྱི་ཕྱོགས་ནས་ཚེག་ཁྱིམ་བདུན་ཅན་གྱི་ཚིགས་བཅད་དུ་གྲུབ་སྟེ། མཚོན་
སྟོབས་ཆེ་བའི་ཐ་སྙད་རེ་རེ་བསྲེག་བཅད་བརྡར་གསུམ་དང་བཙོ་སྦྱངས་ལེགས་པོ་
• 55-



བདེན་པའི་ལེའུ།།
བགྱིས་ནས་བཀོད་སྒྲིག་བྱས་ཡོད་པས། ཚིག་སྦྱོར་མཛེས་ཤིང་སྡེབ་ལེགས་པ། དོན་
གསལ་ཞིང་ཡིད་འཕྲོག་པའི་ཁྱད་ཆོས་ལྡན། ལྷག་པར་ཏུ་སྒྲ་གདངས་ཀྱི་འདེགས་
འཇོག་ལྡན་པའི་ངག་གི་རྒྱུན་དེ་ཚིག་གི་གཅོད་མཚམས་དང་དབུགས་ཀྱི་ངལ་གསོའི་
སྡོད་མཚམས་ལྟར་ཚེག་བར་ཆ་ཡ་རུ་སྡེབ་སྦྱོར་བྱས་ཏེ་སྐད་ཆའི་རྒྱུན་ལ་རོལ་དབྱུངས་ཀྱི་
མཛེས་ཉམས་ཐོན་དུ་བཅུག་པས་སྙན་རོ་བླ་ལྷག་ལྡན་ལ། ཚེག་བར་ཆ་ཡ་རུ་སྡེབ་སྦྱོར་
བྱེད་པའི་ཐབས་རྩལ་འདི་ནི་ (ནཱ་མ་ཎའི་ག ཏཱ མ་རྒྱུད༔ ཀྱིས་མཚོན་པའི་བོད་ཀྱི་སྲོལ་
རྒྱུན་སྙན་རྩོམ་ཁྲོད་ཤིན་ཏུ་རྒྱུགས་ཆེ་ཞིང་ཚིག་ལུས་ཀྱི་གྲུབ་ཆའི་ཐད་གལ་ཆེའི་རང་
བཞིན་གྱི་ནུས་པ་ཐོན་འདུག་སྙམ། ཚིགས་བཅད་སྙན་རྩོམ་པ་ཚིག་དོན་གཉིས་ཀའི་ཆ་
ནས་བསྡུ་ཚད་ཆེ་བ་ནི་རྨད་དུ་བྱུང་བའི་སྐད་ཆའི་སྒྱུ་རྩལ་གྱི་ཁྱད་ཆོས་ཤིག་ཡིན་ཏེ།།
དཔེར་ན། དེ་དག་ནགས་ཀྱི་ལྷ་ཡིན་ཏེ།།
ནགས་ཚལ་བདག་པོ་དེ་ཡི་བྲན།།
གཉིས་ནི་འདོད་པའི་བདེ་བ་དང་།།
གཅིག་ནི་བསམ་གཏན་བདེ་བས་ཚིམས།།
ཞེ ས ་ པ འི ་ ཤོ ་ ལོ ་ ཀ ་ འ དི ར ་ སྐ ད ་ ཆ་མ ང ་ བོ་ཞི ག ་ “ དེ ” སྒྲ ་ ད ང་
“གཅིག་ གཉིས་ ཞེས་པའི་ཐ་སྙད་འདི་དག་གིས་བསྡུས་ཤིང་
། བརྗོད་བྱ་དོན་གྱི་
ཆ་ནས་ཀྱང་གཏམ་རྒྱུད་ཁྲོད་ཀྱི་མི་སྣ་རེ་རེའི་བྱ་བ་དང་གནས་བབ་སོགས་བྱུང་རིམ་
མང་བོ་ཞིག་གདམས་གསེས་དང་ཉིང་བསྡུས་བྱས་ཏེ་ཚིག་རྐང་བཞིའི་ལམ་ནས་ཕྱིར་
མཚོན་བྱས་ཡོད་པས། “ཚིག་ཉུང་དོན་རྫོགས་ ཀྱི་ཁྱུ ད་ཆོས་ལྡན་ལ། དེ་བཞིན་བོད་
ཀྱི་སྲོལ་རྒྱུན་སྙན་ངག་མང་བོར་ཚིག་དོན་གཉིས་ཀའི་ཆར་སྡུད་སྟོབས་ཆེ་བ་ནི། སྙན་
• 56•



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྩོམ་བཟང་བོར་འགྲུབ་པའི་རྒྱུ་དང་སྐད་ཆའི་སྒྱུ་རྩལ་ལ་ནང་བྱན་ཆུད་པའི་མངོན་
རྟགས་ཡིན་ནོ།།
བོད་ཀྱི་སྙན་གཞུང་རྣམས་སུ་སྲོལ་རྒྱུན་སྙན་ངག་གི་ཚིག་ལུས་ལ་བཅད་ལྷུག་སྤེལ་
མ་གསུམ་དུ་དབྱེ་བ་མཛད་འདུག་ཀྱང་ལག་ལེན་དངོས་ཀྱི་སྟེང་ནས་ཕལ་ཆེར་ཚིགས་
བཅད་ཁོ་ན་མ་གཏོགས་ལྷུག་པ་དང་སྤེལ་མ་འབྲི་མཁན་ཉིན་མོའི་སྐར་མ་བཞིན་དཀོན་
པའི་ཚོད་དུ་འདུག་ཅིང་། ལུས་དེ་གཉིས་གཞུང་བཤད་ཙམ་ལས་གསར་
་གསར་རྩོམ་ཁྲོད་
བཀོལ་སྤྱོད་ཆེན་པོ་མ་བྱས་པས་ད་ལྟའི་རྩོམ་པ་བོ་མང་ཆེ་བས་སྲོལ་རྒྱུན་སྙན་ངག་ཅེས་
པ་ཚིགས་བཅད་ཁོ་ནར་ངོས་འཛིན་གྱིན་འདུག དེ་བས་སྲོལ་རྒྱུན་སྙན་ངག་དར་
སྤེལ་དང་འཐུས་ཚང་དུ་གཏོང་བར་སྙན་ངག་སྨྲ་བ་རྣམས་ཀྱིས་ལྷུག་པ་དང་སྤེལ་མའི་
ལུས་ཀྱི་རྣམ་པས་སྙན་ངག་གསར་རྩོམ་བྱ་རྒྱུ་ནི་ཤིན་ཏུ་གལ་ཆེ་བར་མཐོང་ལ། ད་
ལྟའི་གསར་རྩོམ་པ་ཁ་ཅིག་གི་བརྩམས་ཆོས་ཀྱི་ནང་དུ “བྱེ་ཐང་གཡག་རྒན་འདེད་པའི་
གྲྭ་ལྡོམ་གྱིས་” ཞེས་དང་། རྐང་རྩེ་སྟོང་གི་དྲི་མ་སུ་ལེན་དུས་ “དུང་དང་གཡེར་དྲིལ་
རོལ་མོ་གོམས་ཆ་ཞིག་རྒྱུས་སོང་ “འགྲོ་ཤུལ་རྐང་རྗེས་མཛའ་བའི་གྲོགས་ཀྱིས་རྒོལ་
ལྟ་བུའི་གོ་བ་ཆལ་ཆོལ་དུ་སོང་བ་དང་། རྣམ་དབྱེ་དང་ཚིག་ཕྲད་ཀྱི་བསྡུ་སྟངས་མ་
ངེས་པས་ཚིག་གི་སྡེབ་སྦྱོར་མི་མཛེས་ཤིང་། བོད་ཀྱི་སྐད་ཆ་བཤད་སྲོལ་དང་བརྡ་སྤྲོད་
པའི་གཞུང་ལས་ཆེས་ཆེར་རིང་དུ་བརྒལ་བའི་ཅི་ཡིན་འདི་ཡིན་མེད་པའི་ཚིག་སྦྱོར་ཡ་མ་
ཟུང་མང་བོ་ཞིག་མཐོང་བ་འདི་དག་ནི། ལུས་ཚིགས་བཅད་དུ་ངེས་ཀྱང་སྲོལ་རྒྱུན་
སྙན་ངག་གི་ཁྱད་ཆོས་ཏིལ་འབྲུ་ཙམ་ཡང་མེད་པར་མ་ཟད་སྤྱིར་སྙན་ངག་ཏུའང་བགྲང་
བར་དཀའ། དེ་བས། འདི་ལྟ་བུའི་ “སྙན་ངག” འབྲི་མཁན་ཚོས “སྙན་ངག་གི་གྲུབ་
-5-



བདེན་པའི་ལེའུ།
མཐའ” མ་སྤེལ་བའི་ཡར་སྔོན་དུ་སྙན་ངག་གི་སྐྱོན་སེལ་བཅུ་བོ་ངེས་པར་བྱས་ཏེ་སྙན་
ངག་གི་རྒྱལ་ཁམས་འགྲིམ་པར་ཁ་ཕྱོགས་མི་ནོར་བ་བྱེད་དགོས།
གཞན་ཡང་དེང་དུས་ཀྱི་ཕྱོགས་ལྷུང་དང་གཡམ་རྒྱུགས་ལ་དགའ་བ་ཁ་ཅིག་གིས་
སྲོལ་རྒྱུན་ཚིགས་བཅད་སྙན་ངག་ལ་ “བཅིངས་པའི་སྙན་ངག” དང༌ “སྙན་ངག་གཞན་
དབང་ཅན༔ སོག ས་སུ་བརྗོད་པ་ནི་མ་བརྟགས་བྱུང་རྒྱལ་དུ་སྨྲས་པ་ཙམ་ལས་བདེན་
པར་མ་གྲུབ་སྟེ། དེའི་ཚིག་ལུས་ཀྱི་ཆ་ནས་ཐོག་མའི་ཚེག་ཁྱིམ་བཅུ་དང་། བར་གྱི་
ཚེག་ཁྱིམ་བཅུ། མཐའ་མའི་ཚེག་ཁྱིམ་བཅུ་གསུམ། མ་ངེས་པ་ཡང་མཐའི་ཚེག་ཁྱིམ་
ཅན་འགའ། རྒྱུན་ཆགས། འཐེང་འགྲོས་ཅན་སོགས་ཡོད་ཅིང་། ཚིག་རྐང་གི་ཆ་
ནས་ཀྱང་རྐང་བ་བཞི་ཅན་གྱི་གྲོལ་བ་ཁོ་ནར་མ་ངེས་པར་བརྗོད་བྱའི་རྒྱུ་ཆེ་ཆུང་དང་
བསྟུན་ཏེ་རང་འདོད་ལྟར་རིགས་མཛོད་འདུས་པ་སོགས་ཀྱི་རྣམ་པས་བརྩམས་ཆོག་ལ།
དོན་ལུས་ཀྱི་ཕྱོགས་ནས་བརྗོད་བྱ་སྡེ་བཞིས་བསྡུས་པའི་ཤེས་བྱུ་ཡོད་དོ་ཅོག་གི་རང་
བཞིན་དྲང་བརྗོད་དང་འཁྱོག་བརྗོད་ཅི་རིགས་ཀྱི་ལམ་ནས་སྟོན་ཐུབ་པ་བསྙོན་དུ་མེད།
དཔེར་ན། ཡིད་འགྱུར་གྱི་རང་བཞིན་ལྡན་པ་ （ཚངས་དབྱངས་རྒྱུ་མཚོའི་མགུར་
གླུ༔ དང་དགེ་ཆོས་ཀྱི་ (ཆུང་གྲོགས་རྗེས་དྲན༔ སོགས་བཀླག་ན་ཤེས་ཐུབ་ཅིང་། ཡུལ་
ལྗོངས་དང་ཁོར་ཡུག་གི་སྣང་བརྙན་གསོན་ཉམས་ལྡན་པའི་ངང་མཚོན་ཐུབ་ལ། སྒྱུ་
རྩལ་གྱི་མཚོན་ཐབས་སྣ་ཚོགས་ཀྱིས་
ས་ཕྱུག་ཅིང་སྙན་རོ་འཛད་མེད་མྱང་རྒྱུ་ཡོད་པ།
དཔེར་ན། （རཱ་མ་ཎའི་གཏམ་རྒྱུད》ལས།
ཡོངས་འདུ་རྐང་འཐུད་འོ་མའི་ན་ཆུང་མར་གད་ཁུ་བའི་གོས་གྱོན་ཞིང་།།
མཁའ་འགྲོའི་ཕྲེང་བ་སྤུ་སྡུག་རྣམ་བཀྲ་བདེ་སོགས་དགའ་བའི་གཞུ་ཕམ་བྱེད།།
-58-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དེ་དག་གླུ་དབྱངས་པི་ཝང་སྒྲ་སྙན་པད་སྐྱེས་མགྲིན་སྒྲ་ཤང་ཤད་སྐད་སྙན་བསྲེས་པ་སྒྲོག།
བསམ་གཏན་གནས་འདི་འབྱུང་བོའི་ཀུན་རྟོག་གཡོ་མེད་ཏིང་ངེ་འཛིན་ལ་གོམས་པར་
བྱེད།།
ཅེས་པ་ལྟ་བུའི་ཤོ་ལོ་ཀ་འདི་གཅིག་བུས་ཀྱང་བདེན་དཔང་བྱེད་ཐུབ་པས།
“བཅིངས་པ ” དང་ “གཞན་དབང” ཡིན་མིན་ཏེ་རྩོམ་པ་བོ་རང་ཉིད་སྙན་གཞུང་ལ་
སྦྱངས་རྟོགས་ཟབ་མིན་དང་སྲོལ་རྒྱུན་སྙན་ངག་གི་ཚིག་སྦྱོར་སྤེལ་སྟངས་ལ་བྱང་ཆ་ཐོན་
མིན། དེའི་སྐད་ཆའི་སྒྱུ་རྩལ་ཐད་འབྲེལ་འདྲིས་ཡོད་མེད་སོགས་ལ་ཐུག་པ་ཡིན། དེ་
བ ས ་སྙན ་ ང ག ་ ལ་གླེ ང་ འ གེ ལ་ མི་ རི ག ས ་ སོ།། （བོ ད་ཀྱི་རྩོམ་ལུས་རྣ མ་
བཤད》ལས “འཁྱོག་པོར་བརྗོད་པའི་རྩོམ་རིག་ནི་ས་བོན་ལྟ་བུའི་བརྗོད་གཞི་ལ་བརྟེན་
ནས་སྤྱི་ཚོགས་ཀྱི་སྣང་ཚུལ་རྣམས་མངོན་པར་བྱས་ཤིང་། འུད་དང་རྫུན་གྱི་གྲུབ་ཆ་ཆེ་
ཐོས་བསྟན་པའི་རིག་རྩོམ་ཞིག་ལ་ཟེར། ཞེས་པ་ལྟར (རཱ་མ་ཎའི་གཏམ་རྒྱུད༔ ཁྲོད་ཀྱི་
མི་སྣའི་འགུལ་སྐྱོད་དང་ནུས་པ། བྱ་དངོས་སོགས་ཀྱི་རང་བཞིན་ལ་སྒྲོ་འདོགས་དང་
འུད་བརྗོད་ཤུགས་ཆེར་བྱས་ཤིང་ལྷ་སྒྲུང་དང་སྒྱུ་འཕྲུལ་གྱི་ལམ་ནས་སྤྱི་ཚོགས་ཀྱི་འགལ་
འདུ་སྣ་ཚོགས་མངོན་པར་བྱས་ཏེ། མི་ཆོས་དང་ལྷ་ཆོས་སྐོར་གྱི་སློབ་གསོ་དང་དེའི་
ཐད་ཀྱི་རྩོམ་པ་བོའི་ལྟ་བ་དང་བསམ་བློ་སོགས་ཕྱིར་མཚོན་བྱས་ཡོད་པས། དེ་ཉིད་
འཁྱོག་པོར་བརྗོད་པའི་རྩོམ་རིག་གི་ལུས་སུ་གྲུབ་འདུག དེ་བཞིན་བོད་ཀྱི་སྲོལ་རྒྱུན་
སྙན་ངག་ཕལ་མོ་ཆེར་བརྗོད་བྱའི་བསྟན་དོན་དེ་ཉིད་རིག་བྱེད་ཀྱི་གཏམ་རྒྱུད་སྣ་ཚོགས་
ལ་སྦྱོར་བ་ཤུགས་ཆེ་ཞིང་། མཁས་པ་རྣམས་ཀྱང་འཁྱོག་བརྗོད་རྐྱང་རྐྱང་གི་ལམ་ནས་
སྙན་ངག་རྩོམ་རྒྱུར་ཐུགས་མོས་ཧ་ཅང་ཟབ་པས། འདིའི་སྐོར་ལ་རང་གི་ལྟ་ཚུལ་ཞིག་
- 59-



བདེན་པའི་ལེའུ།
བརྗོད་རྒྱུ་ཡོད་ཀྱང་གཤམ་ནས་རྒྱུན་གྱི་སྐབས་སུ་འཆད་པར་བྱའོ།།
༢. སྲོག་གི་ཆ་ནས་རང་རེའི་སྔོན་བྱོན་མཁས་པ་ཚོའི་སྲོལ་རྒྱུན་སྙན་ངག་མང་བོར་
ལས་འབྲས་ཀྱི་བླང་དོར་དང་དགེ་སྡིག་གི་ངོ་བོ། ཐར་བ་དོན་གཉེར་གྱི་བློ་དང་དཀོན་
མཆོག་གསུམ་སྐྱབས་གནས་ཡང་དག་དུ་བཀུར་བ་སོགས་ནང་བསྟན་ཆོས་ལུགས་ཀྱི་
དགོངས་དོན་ལྟ་བའི་སྲོག་ཏུ་ཞུགས་འདུག་ལ། རྩོམ་པ་བོ་ཞང་ཞུང་ཆོས་དབང་
གྲགས་པ་ཁོང་ཉིད་རྟོགས་པ་མཐོ་བའི་ནང་བ་སངས་རྒྱས་པ་ཞིག་ཡིན་པའི་ཆ་ནས་ (རཱ
མ་ཎའི་གཏམ་རྒྱུད》ཀྱི་སྲོག་ཀྱང་ཕལ་ཆེར་དེ་ལས་མ་འདས་པར་སྙམ་སྟེ།
དཔེར་ན། བློ་བཟང་གཞལ་མེད་ཁང་ཆེན་དུ།།
བསོད་ནམས་རིན་ཆེན་ལ་ཆགས་ཏེ།།
བདག་ཉིད་ལ་ནི་སྙིང་ཉེ་བ།།
སངས་རྒྱས་དབང་གི་རྒྱལ་བོར་འདུད།།
ཅེས་བསྟན་བཅོས་ཀྱི་དབུ་བརྩམས་མ་ཐག་ཏུ་སྟོན་པ་སངས་རྒྱས་ལ་མཆོད་པར་
བརྗོད་པ་འདིས་རྩོམ་པ་བོ་ཞང་ཞུང་ཆོས་དབང་གྲགས་པ་ཁོང་ཉིད་སངས་རྒྱས་དཀོན་
མཆོག་ལ་མོས་གུས་ཟབ་ཅིང་དད་པ་བརྟན་པའི་དེའི་རྗེས་འཇུག་མཁན་ཞིག་ཡིན་པ་
གསལ་བཤད་བྱས་འདུག་པས། སངས་རྒྱས་དཀོན་མཆོག་གཏན་གྱི་སྐྱབས་གནས་སུ་
ཁས་ལེན་པའི་ལྟ་བ་ནི་འདིའི་བརྗོད་བྱའི་སྲོག་ཏུ་གྲུབ་ཡོད་ཅེས་བརྗོད་ཆོག
དེ་བཞིན་དུ། གང་གིས་རེག་ན་ཉེས་བརྒྱ་ཡི།།
རྒུད་པ་དྲུང་ནས་འབྱིན་བའི་སྨན།
དམ་ཆོས་རིན་ཆེན་དང་མཚུངས་པར།།
-60-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཀུན་དགའི་གཏེར་དེས་མཐའ་དག་ཚིམ།།
ཞེས་པས་རེག་པ་ཙམ་གྱིས་ཉེས་པ་དང་རྒྱུད་པ་དྲུང་ནས་འབྱིན་པའི་སྨན་དེ་ཉིད།
ལུང་དང་རྟོགས་པས་བསྡུས་པའི་དམ་ཆོས་རྣམ་གཉིས་ཏེ་སྟོན་པའི་བསྟན་པ་རིན་པོ་ཆེ་
དང་མཚུངས་ཤིང་། ཀུན་དགའི་དཔལ་དུ་གཏམས་པའི་སྨན་ནམ་དམ་པའི་ཆོས་ཀྱི་
གཏེར་ཆེན་པོ་དེས་སྐྱེ་འགྲོ་མཐའ་དག་གི་འདོད་བློ་ཚིམ་པར་བྱེད་ནུས་པ་སོགས། ནང་
བསྟན་ཆོས་ལུགས་ནི་འགྲོ་ཀུན་སྐྱོབ་པའི་སྨན་མཆོག་ལྟ་བུར་བསྔགས་པ་དང་།
ཆུ་ཀླུང་ཚོགས་ཀྱིས་ཆེར་གང་བའི་
སྡིད་བུ་བདེ་བར་གནས་བ་མིན།། ཞེས་དང་།
གཤོག་པ་ལྡན་ཡིད་ལས་ཀྱི་ནི།།
མཁའ་ཡི་ཕ་རོལ་འགོམ་མི་ནུས།
ཞེས་སྡུག་བསྔལ་སྐྱེད་བྱེད་ཀྱི་རྒྱུ་ཉོན་མོངས་པའི་ཆུ་ཀླུང་ཚོགས་ཀྱིས་ཆེས་ཆེར་གང་
བའི་འཁོར་བའི་རྫིང་བུ་རུ་ནམ་ཡང་བདེ་བར་གནས་པའི་སྐབས་མེད་ཅིང་། གཤོག་
ལྡན་གྱི་འདབ་ཆགས་ཡིན་ཡང་ལས་དབང་གི་མཁའ་མཐར་བགྲོད་མི་ནུས་པས་ལས་
འབྲས་མི་བསླུ་བའམ་བཟློག་ཏུ་མེད་ཚུལ་བསྟན་ཡོད་པ་དང་།
ཨེ་མ་བློ་ལྡན་བདེན་སྨྲ་ཡི།།
དགྲ་བོའི་དག་ནི་སུ་ཡིས་འགོངས།།
ལྟ་བུས་འཇིག་རྟེན་གྱི་ཆོས་ཉིད་དང་བདེན་དོན་ནི་ནམ་ཡང་དང་ལེན་བྱེད་དགོས་
ཤིང་འཚོལ་སྙེག་གི་མདུན་དུ་དེའི་རིན་ཐང་ལ་གདེང་འཇོག་བྱེད་དགོས་པར་བསྟན་
ཡོད་ཅིང་།
•61•



བདེན་པའི་ལེའུ།
གཉིད་མྱོས་བྱིས་པའི་ཁ་ནང་དུ།།
མ་ཡི་ནུ་སོར་ཞུགས་པ་གང་།།
སོ་རྣོན་སྟ་རེས་འཇུག་པ་ནི།།
རང་བཞན་གཉིས་ཀ་ཕུང་བྱེད་དོ།། ཞེས་དང་།
ཞེ་སྡད་ཆུ་ཡིས་ཁྱེར་བ་དེ།།
ཚིག་གི་ཆུ་ཆར་མི་འདོད་དེ།
སོས་ཀའི་ཚ་བས་གདུང་བ་ནི།།
མེ་ཡི་འོད་དང་འགྲོགས་པ་ཡིན་།
ལྟ་བུར་མཚོན་ན་རྩོམ་པ་བོས་འཚོ་བར་རྒྱུས་ལོན་གཏིང་ཟབ་བྱས་ཤིང་རང་གི་
རིག་སྟོབས་ཀྱིས་དཔྱད་པ་མཐར་ཐུག་བཏང་ནས་བཀོད་པའི་སྡོམ་ཚིག་ཡང་དག་ཅིག་
སྟེ། མིའི་ཤེས་རབ་ཀྱི་མཛེས་དཔྱོད་ལྟ་སྣང་ཁྲོད་དུ་བླང་དོར་མཛུབ་ཁྲིད་ཀྱི་ནུས་པ་
དང་གཏན་ཚིགས་ཀྱི་བསམ་གཞིག་སྟོབས་ཤུགས་ནན་བཤད་བྱེད་པས་ལེགས་བཤད་ཀྱི་
རིན་ཐང་ངེས་ཅན་ཞིག་ལྡན་པ ར་མ་ཟད། སེམས་ཁམས་དང་དངོས་པོའི་གཤིས་
ལུགས་ལ་རིག་པས་དབྱེ་ཞིབ་བྱས་པ་ཐུ་བས་ནང་བསྟན་མཚན་ཉིད་སྨྲ་བའི་ལྟ་བས་
ཁེབས་འདུག་སྙམ། འདི་ལྟར་ཡོད་ཚད་ཤོ་ལོ་ཀ་རེ་རེའི་ངོས་ནས་དཔྱད་ན་དོན་དག་
མང་བོ་ཞིག་རྗོད་ཀྱིན་ཡོད་པས་མཐའ་གཅིག་ཏུ་སྙན་སྲོག་འདི་རེད་ཅེས་ངོས་འཛིན་
བྱེད་དཀའ་ཡང་བསྟན་བཅོས་ཀྱི་སྤྱི་ངོས་ནས་གླེང་ན། ལྷ་སྲུང་དང་སྦྱར་ཏེ་བསྡུས་
བརྗོད་ཀྱི་མཚོན་ཐབས་སྤྱད་ནས་འདུ་
་ནས་འདུས་བྱས་མི་རྟག་པ་དང་ལས་
པོ་རྟག་པ་དང་ལས་འབྲས་ལ་བསླུ་བ་མེད་
པ། འདུ་འབྲལ་དང་སྐྱེ་འཆིར་ངེས་པ་མེད་ཚུལ་སོགས་འཁོར་བའི་རྙོག་འཛིང་དང་
•62



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྡུག་བསྔལ་གྱི་རང་བཞིན་བསྟན་ཡོད་ཅིང་
། དེ་ལས་ཐར་བའི་ཐབས་ལ་གཞོལ་པར་
བསྐུལ་བ་ནི་བརྩམས་ཆོས་འདིའི་ཤུགས་བསྟན་གྱི་བརྗོད་སྙིང་ངམ་རྩོམ་མཁན་གྱི་ལྟ་བ་
དང་བསམ་བློ་ཡིན་པར་འདོད་པས། བདག་གིས རཱ་མ་ཎའི་གཏམ་རྒྱུད ཀྱི་བརྗོད་
བྱའི་སྲོག་དངོས་ནི་ནང་བསྟན་ཆོས་ལུགས་ཀྱི་དགོངས་དོན་རེད་ཅེས་སྨྲས་པ་ཡིན།
འདི་བཞིན་གནའ་རབས་ཀྱི་མཁས་པ་ཚོའི་སྙན་ངག་གི་སྲོག་ཏུ་ནང་བསྟན་ཆོས་ལུགས་
ཞུགས་ཡོད་པའི་རྒྱུ་མཚན་གྱིས་ད་ལྟའི་བར་རིན་ཐང་མ་ཉམས་པར་གནས་ཤིང་། ས་
སྐྱ་པཎ་ཊི་ཏ་དང་རྗེ་ཙོང་ཁ་བ། དགེ་འདུན་ཆོས་འཕེལ་སོགས་ཀྱི་སྙན་རྩོམ་དང་
ལེགས་བཤད་ཀྱི་སྐོར་ལ་དེང་སྐབས་འཛམ་གླིང་སྟེང་གི་རྩོམ་རིག་ཞིབ་འཇུག་པ་རྣམས་
ཀྱིས་ཚད་མཐོའི་གདེང་འཇོག་བྱེད་ཀྱིན་ཡོད་པ་དེ་ནི། ཁོང་རྣམ་པའི་བརྩམས་ཆོས་
ཀྱི་སྲོག་ཏུ་གྱུར་བའི་ནང་བསྟན་ཆོས་ལུགས་དེ་ཉིད་མིའི་རིགས་ལ་བདེ་སྐྱིད་སྐྲུན་བྱེད་
ཅིག་དང་ཚན་རིག་ལས་ཀྱང་ལྷག་པའི་གནས་ལུགས་ཡང་དག་ཅིག་ཡིན་པར་ངེས་ཟིན་
ཐོབ་པས་ཡིན། དངོས་གནས་སྐབས་དེ་དག་གི་སྲོལ་རྒྱུན་སྙན་ངག་ནི་འདི་ལྟར་གླེང་
རིན་དང་ལྡན་པ་ཞིག་ཡིན་མོད། འོན་ཀྱང་དེང་སྐབས་ཀྱི་ཆ་ནས་བཤད་ན་སྔོན་ཆད་
དང་བསྡུར་ཚེ་སྙན་ངག་འབྲི་མཁན་གྱི་གྲངས་འབོར་མང་ཡང་། ཕལ་ཆེར་གྱི་བརྩམས་
ཆོས་ཀྱི་བརྗོད་བྱ་མི་སྒེར་གྱི་དགའ་སྐྱོ་ཆགས་སྡང་གི་ཚོར་བ་ཐན་ཐུན་རེ་དང་སྤྱི་ཚོགས་
ཀྱི་སྣང་ཚུལ་ཕྱོགས་རེ་བ་ཙམ་ལས་མ་འདས་ཤིང་། བརྗོད་སྙིང་དུ་གྱུར་བའི་ལྟ་བ་
དང་བསམ་བློ་གཏིང་མི་ཟབ་པས་སྲོག་ལའང་རིན་ཐང་ཆེན་པོ་མི་འདུག་ དེའི་ཕྱིར་
ད་ལྟའི་ང་ཚོའི་ཚིགས་བཅད་སྙན་རྩོམ་འདི་དག་གིས་འཛམ་གླིང་རྩོམ་རིག་གི་གར་
སྟེགས་སྟེང་ན་གོ་གནས་ཆུང་ཙམ་ཡང་ཟིན་མེད་པ་རེད།
-63•



བདེན་པའི་ལེའུ།
དེ་ཡང་ནུབ་ཕྱོགས་རྒྱལ་ཁབ་ཁག་ལ་མཚོན་ན་སྙན་ངག་གིས་གཙོས་རྩོམ་རིག་སྒྱུ་
རྩལ་དེ་ཉིད་བརྗོད་དོན་དང་མཚོན་ཐབས་གང་ གི་ཆ་ནས་ཀྱང་ཆེས་སྔོན་ཐོན་གྱི་ཚད་དུ་
སླེབས་ཤིང་ཡོད་ཚད་ཀྱི་མིག་དཔེ་བལྟ་བུར་འགྱུར་དོན་ནི། ཁོ་ཚོར་སྔ་ཕྱིར་སེམས་
ཁམས་རིག་པ་དང་མཚན་ཉིད་སྨྲ་བའི་རྩོམ་རིག་པ་གྲགས་ཅན་མང་བོ་བྱུང་ཞིང་རྩོམ་
རིག་གི་གྲུབ་མཐའ་སྣ་ཚོགས་དར་བས་ཡིན་ཏེ། དཔེར་ན། གནའ་བོའི་ཀེ་རི་སིའི་
མཚན་ཉིད་སྨྲ་བ་པོ་ལ་ཐུ་དང་སུའུ་ཀོ་ལ་ཏཱི འི་སེམས་གཙོ་རིང་ལུགས་ཀྱི་མཚན་ཉིད་
རིག་པའི་ལྟ་བ་དང་། འཇར་མན་གྱི་ཁང་ཏེའི་མཐའ་དཔྱོད་མཚན་ཉིད་རིག་པ་དང་
ཉི་ཚེའི་ཡི་འཕགས་མིའི་མཚན་ཉིད་རིག་པའི་ལྟ་བ། ཧྥ་རན་སིའི་པོ་ཀོ་སེན་གྱི་ཚེ་སྲོག་
མཚན་ཉིད་རིག་པའི་ལྟ་བ་སོགས་དང་། ཨོ་སི་ཁྲུའི་སེམས་ཁམས་རིག་པ་བ་ཧྥུ་ལོ་དབྱེ་
ཏེའི་ཡིད་རྣམ་འབྱེད་ཀྱི་རིག་པ་དང་ཨ་ཏེ་ལིའི་སྒེར་གྱི་སེམས་ཁམས་རིག་པ། ཧྥ་རན་
སིའི་མཚོན་རྟགས་རིང་ལུགས་དང་གཞི་གྲུབ་རིང་ལུགས་སོགས་ཀྱི་ལྟ་བ་དང་བསམ་བློ་
དེ་ཉིད་ཡོངས་ཁྱབ་ཀྱི་སྒོ་ནས་རྩོམ་རིག་གི་ཁྱབ་ཁོངས་སུ་བེད་སྤྱད་ཅིང་། དེའི་ལམ་
ནས་རྩོམ་རིག་བརྩམས་ཆོས་འབོར་ཆེན་གསར་རྩོམ་བྱས་ནས་སོ་སོའི་ལྟ་བ་དང་བསམ་
བློ་རྒྱུས་བཤད་བྱས་ཏེ་འཐུས་ཚང་དང་དར་སྤེལ་དུ་བཏང་བས། རྩོམ་རིག་ལ་འགྱུར་
ལྡོག་དང་ཤུཊ་རྐྱེན་ཚད་མེད་ཐེབས་ཏེ་ནུབ་ཕྱོགས་དེང་རབས་སྨྲ་བའི་རྩོམ་རིག་གི་མ་
ལག་གསར་བ་ཆགས་པ་ནས་བཟུང་ཁོ་ཚོའི་སྒྱུ་རྩལ་རྩོམ་རིག་དབྱར་མཚོ་ལྟར་རྒྱས་ཤིང་།
རིན་ཐང་གི་ཆ་ནས་ཀྱང་འཛམ་གླིང་རྩོམ་རིག་གི་ཚད་མཐོའི་མཚོན་དཔེར་གྱུར་བར་
མངོན། དེ་ལྟ་ན་ང་ཚོས་ཀྱང་བརྩམས་ཆོས་ཀྱི་བརྗོད་བྱ་སྤྱིར་བཏང་ལས་བརྒལ་ཏེ་
སྣོད་ཀྱི་འཇིག་རྟེན་ཁམས་ཆེན་པོ་དང་བཅུད་ཀྱི་སེམས་ཅན་མང་བོའི་བདེ་སྡུག་ལེགས་
•64-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཉེས་ཀྱི་ཆེད་དུ་བསམ་གཞིག་བཏང་ནས་ནང་བསྟན་ཆོས་ལུགས་ཀྱི་དགོངས་དོན་དྲིལ་
སྒྲོག་བྱེད་པ་དང་། བརྗོད་བྱར་གྱུར་བའི་རང་བྱུང་ཁམས་ཀྱི་ཆགས་གནས་འཇིག་
སྟོངས་བཞིའི་སྣང་ཚུལ་དང་མིའི་རིགས་སོགས་ཚེ་སྲོག་ཡོད་ཚད་ཀྱི་གནས་སྟངས་སྐོར་
ལ། བོད་ཀྱི་མཚན་ཉིད་རིག་པ་བ་ཕྱ་བ་ཆོས་ཀྱི་སེངྒེ་དང་རྗེ་བློ་བཟང་གྲགས་པ་སོགས་
ཀྱི་ཚད་མའི་རིགས་ལམ་དང་རྟེན་འབྲེལ་གྱི་ལྟ་བས་དབྱེ་ཞིབ་བྱེད་པ། བརྩམས་ཆོས་
ཀྱི་ལམ་ནས་མིའི་རིགས་ཀྱི་ཤེས་རིག་གི་ཉིང་བཅུད་དུ་གྱུར་བའི་ནང་བསྟན་མཚན་ཉིད་
རིག་པའི་ལྟ་བ་ཕྱིར་མཚོན་བྱེད་རྒྱུ་བཅས་ནི་རང་རེའི་སྲོལ་རྒྱུན་སྙན་ངག་འདི་ཉིད་
འཛམ་གླིང་རྩོམ་རིག་གི་ཡང་རྩེར་སླེབས་པའི་ཐབས་མཆོག་ཏུ་སྣང་བས། ད་ལྟའི་སྙན་
ངག་པ་རྣམས་ཀྱིས་དེའི་ཕྱོགས་ལ་ཤུགས་ཆེར་གཞོལ་ཏེ་འཛམ་གླིང་རྩོམ་སྟེགས་སྟེང་དུ་
བོད་ཀྱི་རྩོམ་རིག་ཅེས་པ་ཅི་འདྲ་ཞིག་ཡིན་པར་ངེས་ཤེས་རྙེད་དུ་འཇུག་དགོས་སོ།།
༣. རྒྱུན་ནམ་མཚོན་ཐབས་ཀྱི་ཕྱོགས་ནས་དེ་ལ་དབྱེ་བ་དྲང་བོར་བརྗོད་པ་དང་
འཁྱོག་པོར་བརྗོད་པ་གཉིས་སུ་གྲངས་ངེས་པ་ལས། རཱ་མ་ཎའི་གཏམ་རྒྱུད༔ ཀྱིས་ཕྱི་
མའི་མཚོན་ཐབས་སྤྱད་ཡོད་དེ། གཏམ་རྒྱུད་ཀྱི་བརྗོད་བྱའི་སྣང་བརྙན་དང་བྱུང་རིམ་
རེ་རེ་ (མེ་ལོང་མའི; ལུགས་ཀྱི་བསྡུས་བརྗོད་དང་ཕུལ་བྱུང་། རབ་རྟོག ཉམས་
ལྡན། （འུད་བརྗོད་ཤས་ཆེ་བ) ཏིང་ངེ་འཛིན་སོགས་འཁྱོག་བརྗོད་ཀྱི་རྒྱན་སྣ་ཚོགས་ཀྱིས་
སྤྲས་ནས་མཚོན་པར་བྱས་འདུག
དཔེར་ན་། གེ་སར་རྡུལ་ཚོགས་ལ་སྲེད་བའི་།
པད་མ་གཞོན་ནུ་བུད་བ་ལ།།
ངོ་འཛུམ་གནག་པར་འདོད་པ་ནི།།
)
- 65-



བདེན་པའི་ལེའུ།
རང་དབང་གསོད་བྱེད་གདུང་བས་ཕྲོགས།།
ལྟ་བུ་ནི་བརྗོད་འདོད་ཀྱི་དཔེ་ཅན་ལྷ་དབང་གིས་མགྲིན་བཅུར་འཆི་བ་མེད་པའི་
དངོས་གྲུབ་མ་བྱིན་པར་གཞན་དབང་དུ་གྱུར་བའི་ཚུལ་སོགས་ལ་བསམ་པར་བྱས་ཏེ།
དེ་དང་ཆ་མཚུངས་པའི་དཔེ་གེ་སར་རྡུལ་ཚོགས་དང་པད་མ་གཞོན་ནུ། བུང་བ་
སོགས་ངག་ཏུ་བརྗོད་པའི་སྒོ་ནས་དཔེ་ཅན་བསྡུས་པའི་ཚུལ་གྱིས་བརྗོད་པས་བསྡུས་
བརྗོད་ཀྱི་རྒྱུན་དང་།
འཛམ་གླིང་འཛིན་མའི་ཐིག་ལེར་ནི།།
ལྷུན་པོ་སྔོན་མེད་གཉིས་བྱུང་སྟེ།།
འཛིན་མའང་ཁུར་བོ་འདི་ཐེག་པ།
ཨེ་མ་ཤིན་ཏུ་སྟོབས་དང་ལྡན།
ཞེས་འཇིག་རྟེན་འདིའི་སྟེང་དུ་སྔོན་ཆད་བྱུང་མ་མྱོང་བའི་ལྷུན་པོ་གཉིས་ལྟ་བུའི་
དགའ་བྱེད་ཕུ་ནུ་གཉིས་བྱུང་ཞིང་། ་འཛིན་མའང་དེ་ལྟ་བུའི་ཁུར་ཆེན་འདེགས་ནུས་
པ་ནི་ཤིན་ཏུ་ངོ་མཚར་ཞིང་སྟོབས་དང་ལྡན་པ་རེད་ཅེས་འུད་ཆེན་པོའི་ལམ་ནས་དགའ་
བྱེད་ཕུ་ནུ་གཉིས་ཀྱི་སྟོབས་ལ་བསྔགས་པས་ཕུལ་བྱུང་གི་རྒྱན་དང་།
བསྔགས་འོས་བསྔགས་པར་མི་བྱེད་པར།།
བདག་ཅག་ཁ་ཡི་ཁང་བཟང་ན།།
བདེ་བར་གནས་པ་དོན་མེད་ཅེས། །
རོ་འཛིན་ཚོགས་འདི་ཅིག་ཅར་སྒྲོག།
ལྟ་བུས་བསྔགས་འོས་པའི་དབེན་པའི་གནས་མཆོག་འདི་ལྟ་བུར་བསྔགས་བརྗོད་
-66 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
མི་བྱེད་པར་ལོང་གཏམ་སྣ་ཚོགས་འཆད་དེ་དུས་འདའ་བར་བྱེད་ན། སྨྲ་བྱེད་བདག་
ཅག་དུས་ནམ་ཡང་ཁ་ཡི་ཁང་བཟང་ནང་དུ་བདེ་བར་གསོས་པ་དོན་མེད་དུ་གནས་ཞེས་
རོ་འཛིན་ཚོགས་ཀྱིས་ཅིག་ཅར་དུ་སྒྲོག་ཅེས་དབེན་གནས་ཀྱི་མཛེས་སྡུག་ལ་བསྔགས་པ་
བརྗོད་པའི་ཚུལ་དེ་ཉིད་ལ་སྒྲོ་བཏགས་ཏེ་བརྗོད་པས་རབ་རྟོག་གི་རྒྱུན་དང་།
འཛིན་མ་རུས་པའི་གོས་དཀར་ཅན།།
བར་བར་ཁྲག་གི་ལྕེད་ཀ་འཁྱིལ།།
ལ་ལར་ཁྲག་རྒྱུན་དྲོན་མོ་འབབ།།
རྒྱུ་མའི་དོ་ཤལ་ཅན་དེ་དག།
མཆེ་བ་རིང་བོས་ནུ་མ་གཉིས།།
འདྲལ་དོགས་མགྲིན་པ་འདེགས་ཤིང་རྒོད།།
དྲག་ཤུལ་སྤྱོད་པའི་ས་དེ་ཡིས།།
གཤིན་རྗེའི་གྲོང་ལ་བག་ཡོད་སྦྱིན།།
ཞེས་འཇིགས་ཤིང་སྐྱི་གཡའ་བར་བྱེད་པའི་སྲིན་པོའི་གྲོང་གི་སྣོད་བཅུད་ཀྱི་བཀོད་
པ་རེ་རེ་བཞིན་མི་སྡུག་པ་དང་དྲག་ཤུལ་སོགས་ཡིད་དུ་མི་འོངས་པའི་ཉམས་དང་ལྡན་
པར་ཀློག་མཁན་གྱི་མིག་ལམ་དུ་བསྟར་ཡོད་པས་ཉམས་ལྡན་གྱི་རྒྱུན་དང་།
རབ་ཏུ་གཉིད་མྱོས་ཟིལ་བ་ནི།།
ངོ་ཚའི་བསེར་བུས་བཅིངས་པ་ཉིད༑ ཅེས་དང་།
དེ་མཐོང་རྫི་མའི་སྲེད་ལྡན་གྱིས།།
རང་གི་དགའ་མ་འཁྱུད་པ་བརྗེད།།
• 67-



བདེན་པའི་ལེའུ།
ལྟ་བུ་ནི་ལྷ་ཆེན་གྱིས་མགྲིན་བཅུར་འཆི་མེད་དངོས་གྲུབ་སྟེར་མ་ཐུབ་པས་སྐྱེངས་པར་
གྱུར་ཏེ། གདོང་ནས་དངུལ་ཆུ་འབབ་པའི་ཚུལ་དེ་ཉིད་ག་ཉིད་མྱོས་ཟིལ་བ་སོགས་་་་
སེམས་ལྡན་གྱི་ཁྱད་ཆོས་གཉིད་ལོག་པ་སེམས་མེད་ཟིལ་བ་ལ་སྦྱར་བ་དང་། སི་ཏཱ་་་
ཞེས་པའི་མཛེས་མ་དེ་མཐོང་བའི་ཚེ་མིག་འབྱེད་འཛུམ་མེད་པར་རྫི་མ་རྣམས་ཀྱང་གཡོ་
མེད་དུ་གནས་པའི་ངང་ཚུལ་དེ་ཉིད་ རྫི་མའི་སྲེད་ལྡན་སོགས་སེམས་ལྡན་གྱི་ཁྱད་
ཆོས་ཆགས་སྲེད་དང་ལྡན་པ་སེམས་མེད་རྫི་མ་ལ་འཇིག་རྟེན་ལུགས་ཀྱི་རྗེས་སུ་འབྲངས་
ནས་བཀོད་པས་ཏིང་འཛིན་རྒྱུན་གྱིས་སྨྲས་འདུག་ཅིང་། (མེ་ལོང་མ༔ རང་ངོས་ཀྱི་
ཚད་གཞིའི་སྟེང་ནས་བཤད་ན་རྒྱུན་དེ་དག་རེ་རེ་བཞིན་ （ར་མ་ཎའི་གཏམ་རྒྱུད》 སྙན་
རྩོམ་བཟང་བོར་འགྲུབ་བྱེད་ཀྱི་མཚོན་ཐབས་ལེགས་ཤོས་སུ་གཏོགས་པ་ཡིན། ད་་་་
དུང་དཔེ་གཟུགས་དང་སྒྲ་རྒྱུན་སོགས་ཐུན་མོང་བའི་རྒྱན་སྣ་ཚོགས་ཀྱིས་སྤྲས་པའ་་་་
ཤིན་ཏུ་མང་མོད། ཡིག་ཚོགས་ལ་འཇིགས་ནས་རེ་རེ་བཞིན་འདིར་དཔེ་རུ་མ་བཀོད་
ཀྱང་དེའི་སྐོར་ནས་ཅུང་ཟད་གླེང་ན། རང་རེའི་སྲོལ་རྒྱུན་སྙན་ངག་པ་ཚོས་བརྩམས་
ཆོས་ཀྱི་ཁྲོད་དུ་གོང་གསལ་གྱི་རྒྱུན་དེ་དག་བཀོལ་སྤྱོད་ཆེས་ཆེར་བྱེད་མོད་ཀྱང་།
བོས་ནི་དཔེ་འགོད་དང་འུད་བརྗོད་རྐྱང་རྐྱང་བྱེད་པ་དེ་ཉིད་སྙན་ངག་གི་མཚོན་ཐབས་
ལེགས་ཤོས་ཤིག་ཏུ་ཁས་ལེན་མི་ནུས་ཏེ། ང་ཚོས་བུད་མེད་མཛེས་མ་ཞིག་གི་སྣང་
བརྙན་བརྗོད་པའི་སྐབས་ནམ་མཁའི་ལྷ་མོ་དང་པད་མའི་མེ་ཏོག་ལྟ་བུར་མཛེས་ཞེས་
དཔེ་ཡི་ལམ་ནས་སྨྲས་ཚེ་ཀློག་མཁན་“ལྷ་མོ”དང་“པད་མ་མཐོང་མ་མྱོང་མཁན་ཞིག་
གིས་ཕྱིར་“ལྷ་མོ་དང་“པད་མ་ཞེས་པ་ཅི་འདྲ་ཞིག་ཡིན་ནམ་ཞེས་དྲིས་ན། སྙན་ངག་
མཁན་པོས་ཡང་བསྐྱར་འགྲེལ་རྩོམ་དགོས་པ་ལས་ཐབས་གཞན་མེད་པ་ཆགས་ཚེ་ཇི་
• 68 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
འདྲའི་དཀའ་ཚེགས་ཆེ་ཨང་། དེར་མ་ཟད་ད་དུང་འཚོན་ཐབས་དེ་དག་གནའ་ནས་
ད་ལྟའི་བར་དུ་བཀོལ་སྤྱོད་བྱས་དྲགས་པས་རྙིང་བར་གྱུར་འདུག་ཅིང་། སྒྱུ་རྩལ་གྱི་
མཛེས་ཉམས་ཀྱིས་སྟོངས་པའི་སྤྱིར་བཏང་གི་སྐད་ཆ་ལྟ་བུ་ཞིག་ལས་མ་འདས། དེ་
བས། བུད་མེད་ཀྱི་མཛེས་པའི་ཆ་དེ་བུད་མེད་རང་སྟེང་ན་ཡོད་པས་ཁྱད་གཞི་དང་
ཁྱད་ཆོས་གཉིས་ལྷན་དུ་སྦྱར་ཏེ་“དམར་ཆུང་གི་མཆུ་སྒྲོས། གནག་སྣུམ་གྱི་སྐྲ་ལོ།
དཀར་འཇམ་གྱི་འོ་འཛིན། མཁྲང་ཟླུམ་གྱི་བརླ་ཤ་ཞེས་དེའི་མཛེས་སྡུག་གི་ཆ་ཤས་
རྣམས་རེ་རེ་བཞིན་བགྲངས་ནས་“སྒྱུ་རྩལ་རབས་འབྱམས་མ། དཀར་མཛེས་དྲོད་
འཇམ་གྱི་བུ་མོ།”ལྟ་བུར་བསྔགས་ཚེ། དཀའ་ཚེགས་མེད་པར་ཀློག་མཁན་ལ་དངོས་སུ་
མཐོང་བ་ལྟ་བུའི་སྒྱུ་རྩལ་གྱི་བདེན་སྣང་སྟེར་ཐུབ་ཅིང་། ཐ་སྙད་རེ་རེར་སྐད་ཆའི་སྒྱུ་
རྩལ་གྱི་ཉིང་བཅུད་དུ་གྱུར་བའི་སྙན་ངག་གི་བྲོ་བ་ལྡན་ལ། བརྗོད་དོན་གྱི་ངོ་བོ་
དོན་དངོས་དང་གསོན་ཉམས་ཀྱི་རང་བཞིན་ལྡན་པས་དོན་གྱི་རོ་ཉམས་ཀྱང་ཕུན་སུམ་
ཚོགས་པོ་ཐོན་ཐུབ་པ་ཡིན། དེ་ཡང་ (ཚངས་སྲས་བཞད་སྒྲ》ལས་“སྙན་ངག་གི་རྒྱུན་
ཞེས་བྱ་བ་ནི། དཔེར་ན། བུད་མེད་གཞོན་ནུ་མ་ཞིག་མགྲོན་དུ་ཆས་པ་ན། ལུས་
མཛེས་བྱེད་ཀྱི་རྒྱན་སྣ་ཚོགས་ཀྱིས་བརྒྱན་ཏེ། གཞན་ཡིད་འཕྲོག་པར་བྱེད་པའི་སྒེག་
མཛེས་རྨད་དུ་བྱུང་བའི་ཉམས་འདོན་པ་ལྟ་བུ”ཟེར་བ་ནི་མི་འཐད་དེ། སྤྱིར་གོས་་་
དང་རྒྱུན་གྱི་བྱེད་ལས་དངོས་ནི་མིའི་ལུས་སྟེང་གི་མི་མཛེས་པའི་གནས་རྣམས་སྒྲིབ་པར་
བྱེད་དགོས་པ་དེ་ཡིན་པས་རྒྱལ་བོ་ལང་ཚོས་དྲེགས་གྱུར་ཀྱང་།། རྒྱུན་མེད་པ་ན་སྐྱེ་བོས་
གླེང་”ཞེས་པ་ལྟར་ལགས་མོད། འདིར་སྙན་ངག་གི་བརྗོད་བྱ་དང་ྋརྒྱལ་བོ་གཅེར་
རྗེན་དུ་ཕྱུང་བ་གཉིས་གཏན་ནས་ནས་མི་འདྲ་སྟེ། དེའི་བརྗོད་བྱ་ཡོད་ཚད་མི་
-69 -



བདེན་པའི་ལེའུ།
གཅེར་བུ”བཞིན་མཐོང་མི་བཟོད་པ་ཞིག་མིན་པས་ངེས་པར་དུ་རྒྱུནགྱིས་སྒྲིབ་དགོས་
དོན་མེད་ཅིང་། བུད་མེད་ལྟ་བུ་ལ་ཆ་བཞག་ནས་བཤད་ནའང་ལུས་ཀྱིས་ཐེག་མིན་
ལ་མི་བལྟ་བར་རྒྱན་སྣ་ཚོགས་ཏེ། གསེར་དངུལ་ཟངས་ལྕགས་དང་། གཡུ་བྱུར་དང་
རྡོའི་རིགས་སྣ་ཚོགས། དེ་བཞིན་གཅན་གཟན་གྱི་ཀོ་ལྤགས་མང་བོས་མགོ་མཇུག་མེད་
པར་བརྒྱན་ནས་ཁྲོམ་དུ་ཞུགས་ཚེ། གཞན་ཡིད་འཕྲོག་པར་བྱེད་པའི་སྒེག་མཛེས་
རྨད་དུ་བྱུང་བའི་ཉམས་འདོན་རྒྱུ་ཕར་ཞོག རང་གཞན་ལྟད་མོ་བ་མང་བོས་-ཀླ་ཀློ་
དང་དུད་འགྲོ་ཟོག་གི་ཆ་བྱེད་རེད”ཅེས་འཕྱ་སྨོད་དང་དམའ་འབེབས་བྱེད་བཞིན་ཡོད་
པོ་ད་ལྟའི་ཤོམ་སྟོན་གྱི་བརྙན་འཕྲིན་དག་ལ་བལྟས་ན་ཤེས་ཐུབ་པས། སྙན་ངག་
ལའང་ཐལ་ཆེ་དྲགས་པའི་རྒྱུན་མང་བོས་སྤྲས་པར་མི་རིགས། དེས་ན་སྙན་ངག་བུ་མོའི་
མཛེས་ཞལ་ལ་ “ རྒྱུན་ གྱི་སྐག་ཚོས་ཚོད་མེད་དུ་བྱུགས་ཚེ་སྦྱར་བྱུང་གི་མཛེས་སྡུག་རྫུན་
མ་ཞིག་ལས་ལྷན་སྐྱེས་དྭངས་གཙང་གི་བདེན་ཞལ་དངོས་མཇལ་མི་ཐུབ་པ་ཀུན་གྱིས་
མཁྱེན་པར་མཛོད་ཅིག ད་དུང༌ (མེ་ལོང་མ ལས་
དགའ་མ་ཁྱོད་ཀྱི་ནུ་མ་དང་།
དཔྱི་ཡི་བར་ན་སྐེད་པ་ནི།
ཡོད་དམ་མེད་ཅེས་བདག་གི་ནི།།
ཐེ་ཚོམ་ད་དུད་བཟློག་མ་གྱུར།།
ཞེས་འཁྱོག་བརྗོད་ཀྱི་རྒྱན་སྣ་ཚོགས་དཔེ་བརྗོད་དང་བཅས་གཏན་འབེབ་བྱས་
ཤིང་མཁས་པ་རྣམས་ཀྱང་དེར་དགོངས་པ་བཅོལ་ཏེ།
སྐྱེ་རྒུའི་རིག་སྔགས་མཁན་དེ་དག།
མ་
-70 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སི་ཏཱའི་མིང་གི་བཟླས་བརྗོད་ཀྱིས།།
འགྲམ་པ་རུས་པའི་འཕྲུལ་འཁོར་ནི།།
དྲལ་བ་ནུ་མའི་ངོས་སུ་འཕྱར།།
ལྟ་བུའི་ཧ་ཅང་ཐལ་ཆེ་དྲགས་པའི་འཁྱོག་བརྗོད་རྐྱང་རྐྱང་གི་ལམ་ནས་སྙན་ངག་
འབྲི་རྒྱུར་སྙུག་རྩེ་གཞོལ་ཏེ་བརྗོད་བྱའི་སྣང་བརྙན་གྱི་རང་བཞིན་ལས་ཆེས་ཆེར་རིང་དུ་
བརྒལ་བའི་འུད་བརྗོད་ཚད་མེད་བྱུས་པས། ཀློག་མཁན་གྱི་སྤྲོ་སྣང་འདྲེན་པའི་སྒྱུ་
རྩལ་གྱི་བདེན་སྣང་སྟེར་རྒྱུ་ཕར་ཞོག དེ་ལས་ལྡོག་སྟེ་བསྟོད་ཡུལ་དང་མི་འཚམ་པའི་
བསྟོད་པ་བྱེད་སྟངས་དེས་འུད་ཤོབ་དང་བཅོས་རྫུན་གྱི་སྣང་བ་རྒྱུན་མར་སྟེར་བར་བྱེད།
དཔྱད་བརྗོད་པ་ལ་ལས “འཁྱོག་པོར་མ་བརྗོད་ན་དངོས་པོ་རྣམས་ཀྱི་གསོན་ཉམས་ལྡན་
པའི་ཁྱད་ཆོས་དེ་སྟོན་དཀའ་ ཟེར་བའང་ཤིན་ཏུ་མི་འཐད་དེ། དེ་ལྟ་ན་ང་ཚོས་འཇིག་
རྟེན་འདིར་དྲང་པོའི་བདེན་ག ཏཱམ་སྨྲས་པའི་དགོས་པ་མེད་ཅིང་། རང་བཞིན་བརྗོད་པ་
སོགས་དྲང་བརྗོད་ཀྱི་རྒྱུན་མཐའ་དག་དང་ཇི་བཞིན་བརྗོད་པའི་རྩོམ་ཡིག དངོས་
ཡོད་རིང་ལུགས་ཀྱི་བརྩམས་སྒྲུང་། གསལ་བཤད་རྩོམ་ཡིག གསར་འགྱུར་རྩོམ་
རིག་སོགས་ཀྱིས་དངོས་པོ་རྣམས་ཀྱི་གསོན་ཉམས་ལྡན་པའི་ཁྱད་ཆོས་སྟོན་མི་ཐུབ་པར་
ཐལ་ལོ།།
འདིར་སྔོན་ཆད་ཀྱི་མཁས་པ་མང་བོས་ (རཱ་མ་ཎའི་གཏམ་རྒྱུད༔ སྲོལ་རྒྱུན་གྱི་སྒྱུ་
རྩལ་བརྩམས་ཆོས་ལེགས་ཤོས་སུ་ངོས་འཛིན་དོན་ཡང་ཕལ་ཆེར་དེ་ཉིད་འཁྱོག་བརྗོད་
ཀྱི་རྒྱུན་སྣ་ཚོགས་ཀྱིས་བཅིངས་པས་ཡིན་ཞིང་། སྐབས་དེའི་མཁས་པ་ཚོར་སྤྱི་ཚོགས་
ཀྱི་ཁོར་ཡུག་དང་རིག་གནས་ཀྱི་ཁོར་ཡུག་སོགས་ཀྱི་དབང་གིས་ མེ་ལོང་མའི༔ ཤུགས་
-71-



ཐབས་
བདེན་པའི་ལེའུ།
རྐྱེན་ཐེབས་དྲགས་ཏེ་སྙན་རྩོམ་ཁྲོད་དེའི་དངོས་བསྟན་གྱི་འཁྱོག་བརྗོད་ཀྱི་རྒྱུན་དག་
རྒྱུགས་ཆེ་ལ། དྲང་བརྗོད་ལས་འཁྱོ ག་བརྗོད་ཀྱི་རྒྱུན་སྙན་ངག་གི་མཚོན་ཐབ་
ལེགས་ཤོས་སུ་ངོས་འཛིན་མཁན་མང་། དེའང་སྐབས་དེ་ཤེད་དུ་རང་རེའི་སྙན་ངག་
པ་ཚོའི་ཁྲོད་དུ་འགྲན་རྩོད་ཀྱི་མཐོ་རླབས་འཕྱུར་དང་འཕྱུར་བཞིན་ཡོད་ཅིང་། ལྟོས་
འཇོག་གིས་བཤད་ན་བརྩམས་ཆོས་རྣམས་སྔོན་ཆད་ཀྱི་ཀླུ་དང་མགུར་གྱི་རྣམ་པ་ལས་
བརྗོད་དོན་དང་སྒྱུ་རྩལ་གྱི་ཕྱོགས་གང་ཐད་ནས་འཕོ་འགྱུར་ཆེན་པོ་བྱུང་སྟེ། འཁྱོག་
བརྗོད་ཀྱི་རྒྱུན་བཀོལ་སྤྱོད་བྱེད་མཁན་ཇེ་མང་ནས་ཇེ་མང་དུ་སོང་ཞིང་ཕྱིས་སུ་སྙུག་
ཐོགས་པ་ཕལ་ཆེར་ལ་རྒྱུན་འབྱམས་སུ་སོང་བ་ཞིག་ཡིན་པས། དེ་ནི་ས་པཎ་གྱི་ （རོལ་
མོའི་བསྟན་བཅོས》ལས “སྔོན་ཆད་གཞན་གྱི་ཡིད་ལ་མ་ཤར་བ།། འདི་འདྲ་གང་གིས་
ཤེས་དེ་བློ་གྲོས་ལྡན།། རྒན་པོ་རྣམས་ཀྱིས་ཡང་ཡང་རྣམ་དཔྱད་པའི།། དོན་དེ་རྟོགས་
ཀྱང་དེ་ལ་ངོ་མཚར་མེད།། ” ཅེས་གསུངས་པ་ལས་མ་འདས། དེས་ན་ང་ཚོས་ཀྱང་
སྔོན་ཆད་ཀྱི་བརྗོད་བྱའི་ངོ་བོ་དང་རང་བཞིན་ལས་བརྒལ་བའི་འཁྱོག་བརྗོད་ཀྱི་བསྟོད་
པ་རྩོམ་སྟངས་འདི་རྐྱང་རྐྱང་ལ་ཤི་འཐམ་རོ་འཐམ་བྱས་ནས་མི་འདུག་པར་ཡུལ་ལྗོངས་
མཉམ་བསྲེས་དང་ཚོར་འདུ་བརྗེ་སྤོར་ལྟ་བུའི་སྒྱུ་རྩལ་གྱི་མཚོན་ཐབས་གསར་བ་སྤྱད་དེ།
བརྗོད་བྱའི་སྣང་བརྙན་གྱི་བདེན་དངོས་རང་བཞིན་གཏིང་ཟབ་ཏུ་མཚོན་ཐུབ་པར་
གཞོལ་རྒྱུ་ནི་ཤིན་ཏུ་གལ་ཆེའོ།།
མདོར་ན་ད་ལྟའི་རྩོམ་པ་བོ་རྣམས་ཀྱིས་བོད་མི་རིགས་ཀྱི་མཛེས་དཔྱོད་སེམས་
ཁམས་དང་རིག་གནས་སེམས་ཁམས། ཆོས་ལུགས་དང་ཡུལ་སྲོལ་གོམས་གཤིས་
སོགས་དང་མཐུན་པར་མི་རིགས་ཀྱི་ཁུད་ཆོས་ལྡན་པའི་ལམ་ནས་སྲོལ་རྒྱུན་སྙན་ངག་གི་
-72



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ལུས་སྣ་མང་དུ་སྤེལ་ཞིང་སྲོག་གི་རིན་ཐང་མཐོ་ཤོས་སུ་བསྙེགས་ཏེ་སྒྱུ་རྩལ་གྱི་མཚོན་
ཐབས་སྣ་ཚོགས་གསར་གཏོད་བྱེད་པ་དང་། དཔྱད་བརྗོད་པ་དག་གིས་འདིའི་ཐད་ལ་
ཞིབ་འཇུག་དང་བགྲོ་གླེང་བྱས་ནས་ཁ་ཕྱོགས་གསར་བར་བསྙེག་པའི་རིག་པའི་གཞུང་
ལུགས་གསར་བསྐྲུན་བྱེད་རྒྱུད་བཅས་ནི་རང་རེའི་སྲོལ་རྒྱུན་སྙན་ངག་རྒྱུན་འཛིན་དང་
འཕེལ་རྒྱས་སུ་གཏོང་བའི་ཐབས་ལམ་གྱི་གནད་དམ་པའོ།།
གསུམ་པ། མཇུག་གི་དོན།
ད་ལྟ་སྙན་ངག་གསར་རྙིང་གཉིས་དང་ལྟ་བ་གསར་རྙིང་གཉིས་ཀྱི་འགལ་འཐབ་
ཁྲོད་ན་གཟུ་བོར་གནས་པའི་བདེན་དོན་གླེང་མཁན་དཀོན་ཞིང་། ལྷག་པར་དུ་རང་
ཚུགས་མི་བརྟན་པའི་གཡམ་རྒྱུག་བྱེད་མཁན་མང་དྲགས་པས། ང་ཚོའི་སྙན་ངག་གི་
ཁོར་ཡུག་འདི་ཉིད་ཁ་རལ་སྣ་རལ་དུ་ཞིག་པའི་འཐབ་ར་ལྟ་བུར་གྱུར་འདུག དུས་
རབས་གསར་བ་ཞིག་གི་སྒོ་གླེགས་ཐོག་མར་ཕྱེས་པ་དང་བསྟུན་ཏེ་སྐུ་གུ་ཐོགས་མཁན་
མང་བོ་ཞིག་རྩོམ་རིག་གི་གཡུལ་སར་ཧོལ་རྒྱུག་བྱེད་ཀྱིན་ཡོད་མོད་ཀྱང་། ཆབ་སྲིད་
དང་དམག་དོན་ལྟ་བུའི་སྒྱུ་རྩལ་དང་རིག་པའི་གཞུང་ལུགས་ཀྱི་ཕྱོགས་ལ་བློ་སྦྱོང་ཞན་
པས་རང་དགར་ཀུ་ཅོ་སྒྲོག་པ་ཙམ་དུ་ཟད། འདི་ལྟ་བུའི་ཁ་ཚ་དགོས་གཏུགས་ཀྱི་དུས་
སྐབས་སུ་དམག་སྤྱི་ལྟ་བུའི་སྙན་ངག་གི་མཁན་པོ་ཚོའང་ངེས་འབྱུང་གི་མལ་སར་ལྷུང་
བའམ། ཡང་ན་རྒྱུ་ནོར་གྱི་ཟིལ་ཤུགས་ཀྱིས་བསླུས་པའི་སྒྱུ་རྩལ་གྱི་ངོ་ལོག་པར་གྱུར་
འདུག་པས། འགྲུལ་བཞུད་ལ་ཕྱོགས་པའི་ལམ་འགྲོ་བ་ང་ཚོས་རྡོག་ཁྲེས་མང་བོ་ཞིག་
ཁུར་ཏེ་རྐང་ཐང་དུ་རྒྱལ་ཁམས་འགྲིམ་རྒྱུ་ནི་ཇི་འདྲའི་དཀའ་ཨང་། འོན་ཀྱང་འགྲུལ་
བཞུད་པ་ཞིག་གི་སྐྱེ་བ་བླངས་ཕྱིན་དཀའ་ཚེགས་དང་ངལ་དུབ། འགག་འཕྲང་དང་
-13



བདེན་པའི་ལེའུ།
བསླུ་བྲིད་ཡོད་ཚད་རྨེག་མེད་དུ་བཏང་སྟེ་གཞར་ཡང་མདུན་དུ་བསྐྱོད་རྒྱུ་ནི། རང་
ཉིད་ཀྱིས་བདམས་པའི་ཁ་ཕྱོགས་དངོས་དང་བཟློག་མེད་ཀྱི་འོས་འགན་ཡིན། དེ་
བས། འདིར་བདག་གིས་རང་ཉིད་འཁྱར་འཁྱོར་ངང་མདུན་སྐྱོད་བྱས་པའི་གོ་རིམ་
ཁྲོད་ནས་ཁོར་ཡུག་གི་སྣང་ཚུལ་ཁ་ཤས་རྒྱབ་ཏུ་དོར་ཏེ་སྲོལ་རྒྱུན་སྙན་ངག་ལ་གསང་
མྱུལ་ཡང་ཡང་བྱས་ཤིང་། དེ་ལས་རྙེད་པའི་བསམ་གཞིག་རིགས་ཤིག་གི་ཁ་དོག་འདི་
ལྟར་རྩོམ་རིག་གི་གར་སྟེགས་སྟེང་འཛེམ་མེད་ངང་འགྲེམ་སྟོན་བྱས་པ་ཡིན་པས།
སྐྱོན་གྱི་ཕུང་བོ་འབའ་ཞིག་ཏུ་མཐོང་ཚེ་ཤེས་ནས་སྨྲ་བ་དག་ལ་དགག་བཞག་སྤྲོ་བའི་རེ་
བ་ཞུ་རྒྱུ་དང་། ལེགས་པའི་ཆ་ཅུང་ཙམ་ཡོད་ནའང་རང་རེའི་རྩོམ་རིག་འདི་ཉིད་མི་
རིང་བར་གཟི་བརྗིད་ངང་འཛམ་གླིང་རྩོམ་སྟེགས་སུ་བསླེབ་ཐུབ་པའི་རྒྱུར་བསྔོའོ།།
༢༠༠༣.༤.༡
༤
-14-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ལྷུག་རྩོམ་སྙན་ངག་གླེང་བ།
-རྩོམ་གྲོགས་སེར་ལེགས་འཕྲིན་གྱིས་བཏོན་པའི་དྲི་བར་ལན་བཏབ་པ།
དྲི་བ། མིག་སྔར་བོད་ཀྱི་སྤྱི་ཚོགས་སྟེང་དུ་དར་བཞིན་པའི་རྩོམ་རིག་ཁྲོད་ཀྱི་ཆེས་
རྣམས་གྲངས་ཉུང་ཤོས་ནི་ལྷུག་རྩོམ་སྙན་དག་ཡིན་པའི་རྒྱུ་མཚན་ཅི་ཡིན། སྙན་གཞུང་
（མེ་ལོང་མའི་》ནང་དུ་རྩོམ་ལུས་འདི་ལ་དཔེ་བརྗོད་དང་བཅས་ཆེད་དུ་གོ་ས་མ་བསྟན་
པའི་རྐྱེན་གྱིས་ཨེ་ཡིན།
ལན། ད་ལྟའི་བོད་ཀྱི་རྩོམ་རིག་གི་ཁྱབ་ཁོ ངས་ནང་ལྷུག་རྩོམ་སྙན་ངག་བླ་ལྷག་
གིས་ཉུང་བ་ནི་ང་ཚོས་ངེས་པར་དུ་གླེང་དགོས་པའི་དོན་དངོས་ཤིག་རེད། དེའི་རྒྱུ་
རྐྱེན་གཙོ་བོ་ནི་རང་རེའི་སྙུག་ཐོགས་པ་ཚོར་རག་ལས་ཡོད་དེ། ཁོ་ཚོ་གཞན་སོང་ཤུལ་
ལམ་དུ་ཞུགས་ནས་ལད་ཟློས་རྐྱང་རྐྱང་བྱེད་པ་ལས་གཞན་རང་ཉིད་ཀྱི་ནུས་པར་
བ རྟེན་ཏེ་གསར་བཏོད་ཀྱི་ལམ་ཞིག་བསྐྲུན་རྒྱུར་དོ་སྣང་མ་བྱས་པས་ལན་པ་ཡིན།
དཔེར་ན། གནའ་རབས་ཀྱི་གླུ་དང་མགུར་མ་ནས་ཕྱིས་ཀྱི་བསྟོད་རྩོམ་སྣ་ཚོགས་ཀྱི་ལུས་
ཚིགས་བཅད་དུ་གཏོགས་པ་དང་ （མེ་ལོང་མ》ལས་ཀྱང་གཙོ་ཆེར་ཚིགས་བཅད་ཀྱི་ལུས་
མ་གཏོགས་རྒྱས་པར་བསྟན་མེད་པས། དེ་དག་ལ་ལད་ཟློས་བྱེད་མཁན་འབོར་ཆེན་ཞིག་
སྔ་ཕྱིར་ཐོན་པ་ལས་རྩོམ་རིག་གི་རྣམ་གྲངས་གཞན་མཐོང་མཁན་གྱི་མིག་གསུམ་པ་ཞིག་
མ་བྱུང་བ་རེད། དེ་ཡང་ （མེ་ལོང་མ》སོགས་ལས་ཀྱང་ཆེད་དུ་དཔེར་བརྗོད་མ་བཞག་
པ་ཙམ་ལས་ལྷུག་རྩོམ་སྙན་ངག་ཅེས་པ་ཞིག་གཏན་ནས་མེད་པ་དང་། དེ་འདྲ་ཞིག་
གྱི
-15 -



བདེན་པའི་ལེའུ།།
འབྲི་མི་རུང་ཚུལ་གྱི་སྡོམ་ཚིག་བཀོད་མེད་པར་མ་ཟད། མི་སོ་སོའི་རྣམ་རྟོག་ལ་མཐའ་
མེད་པ་བཞིན་སྙན་ངག་གི་རྒྱུན་སོགས་ལའང་མཐའ་མེད་པས་ཕྱིས་འབྱུང་སྙན་ངག་སྨྲ་
བ་རྣམས་ཀྱིས་ཅི་འདོད་དུ་རྒྱུན་སོགས་གསར་བཏོད་བྱེད་ཆོག་པར་སྐུལ་མ་གནང་ཡོད་
པས་ན། ལྷུག་རྩོམ་སྙན་ངག་སྐོར་གྱི་གནད་དོན་འདིའི་ངན་ཁག་གཙོ་བོའང་ང་ཚོ་
གསར་རྩོམ་པ་ཚོར་འགེལ་རྒྱུ་ལས་འོས་མེད་དོ།།
དྲི་བ། དུས་རབས་ཉི་ཤུ་བའི་ཡར་སྔོན་དུ་བོད་ལ་ལྷུག་རྩོམ་སྙན་ངག་ཅེས་པའི་བརྡ་
ཆད་མ་སྦྱར་བ་ཙམ་ལས་དོན་གྱིས་ལྷུག་རྩོམ་སྙན་ངག་གི་ལུས་ཀྱི་རྣམ་པའི་བརྩམས་ཆོས་
ཡོད་ཅེས་བརྗོད་ན་འགྲིག་གམ།
ལན། ཁྱོད་ཀྱིས་བཤད་པ་ཏག་ཏག་འགྲིག་སོང་། ལྷུག་རྩོམ་སྙན་ངག་གི་ལུས་
འདི་ཉིད་རང་རེར་གཏན་ནས་མེད་པ་ཞིག་ཉེ་དུས་ཀྱི་ན་གཞོན་གསར་སློབ་པ་ཁ་ཅིག་
གིས་གསར་བསྐྲུན་བྱས་པ་ཞིག་ཁྱོད་ནས་མ་ཡིན། སྔོན་མ་ནས་ཡོད་པའི་འཐེང་འགྲོས་
ཅན་གྱི་ལུས་དང་འདི་གཉིས་ཕལ་ཆེར་འདྲ་ལ། གནའ་རབས་མཁས་པའི་བསྟན་
བཅོས་ཁྲོད་ཀྱི་གླེང་གཞི་དང་མཇུག་བྱང་སོགས་སུ་གསལ་བའི་ལྷུག་མ་ཆུང་ངུའི་རིགས་
དེ་དག་ཀྱང་མང་གི་འདོགས་སྟངས་ཙམ་ལས་ལུས་ཀྱི་རྣམ་པ་ལྷུག་རྩོམ་སྙན་ངག་དང་ཧ་
ཅང་འདྲ་མཚུངས་ཡིན། དེར་མ་ཟད་ད་རུང་ མི་དབང་རྟོགས་བརྗོད་དང་ （གཞོན་
ནུ་ཟླ་མེད་ཀྱི་གཏམ་རྒྱུད》 སོགས་ཀྱི་ནང་ལྷུག་བརྗོད་སྙན་ངག་གི་རྣམ་པ་མང་བོ་མཐོང་
ཐུབ་པ་བཞིན། རྩོམ་ལུས་འདི་ཉིད་དར་ཁྱབ་ཆེན་པོ་མ་བྱུང་བ་མ་གཏོགས་སྔོན་མ་ནས་
ང་ཚོའི་རྩོམ་རིག་གི་ཁྱབ་ཁོངས་ནང་གོ་གནས་ཡོད་པ་ཞིག་རེད། ཡིན་ནའང་སྔོན་
ཆད་ཀྱི་དེ་དང་ད་ལྟའི་འདི་གཉིས་ཀྱི་སྒྲིག་གཞི་དང་ལུས་ཀྱི་རྣམ་པའི་ཐད་ནས་ཅུང་ཆ་
-76 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
འདྲ་བ་མ་གཏོ གས། སྒྱུ་རྩལ་གྱི་མཚོན་སྟངས་དང་བརྗོད་བྱའི་བསྟན་དོན། རྩོམ་
མཁན་གྱི་ལྟ་བ་དང་བསམ་བློའི་འཁྱེར་ཕྱོགས་ཐད་བར་ཁྱད་ཆེན་པོ་ཡོད་པས། སྒྱུ་
རྩལ་རྩོམ་རིག་གི་རྣམ་པ་གང་ཡིན་རུང་ལུས་སྐྱུང་བའི་སྒོ་ནས་ངོས་འཛིན་དང་ཐག་
གཅོད་བྱེད་མི་རུང་བ་ཤེས་པར་བྱའོ།།
དྲི་བ། འདས་སོང་བོད་ཀྱི་ཚོམ་རིག་ལ་ཕྱི་མིག་ཅིག་བལྟས་ཚེ་ས་པཎ་གྱི་《ལེགས་ བ
ཤད་འཕྲུལ་གྱི་དྲ་བ)དང་རྡོ་སྦིས་དགེ་བཤེས་ཀྱི་（ཤེས་རབ་དང་རྨོངས་པ》སོགས་ ཀྱིས
གཙོས་ལྷུག་རྩོམ་སྙན་ངག་འགའི་ཡལ་མེད་ཀྱི་གཟི་མདངས་ཤིག་ད་ཚོའི་མིག་ནད་དུ་ན
ཚེར་ཡོང་བ་འདིས། ང་ཚོ་ཕྱི་རབས་པ་རྣམས་ལ་ཆེད་དུ་དོགས་གཞི་ཞིག་སེལ་བའམ
ཡང་ན་ཡར་སྐྱེད་ཀྱི་སེམས་ཤིག་བསྩོལ་བ་ཡིན།
ལན། ཁྱེད་ཀྱིས་དྲི་བ་བཏོན་པ་ཅུང་འགྲིག་མ་སོང་། ས་པཎ་གྱི་ (འཕྲུལ་
དྲ） སོགས་ནི་ཚིག་ལྷུག་གི་རྣམ་པར་སྤེལ་བའི་ལེགས་བཤད་རྩོམ་རིག་ཡིན་པ་མ་
གཏོགས། འདིར་བཤད་པའི་སྒྱུ་རྩལ་རྩོམ་རིག་གི་ཁོངས་གཏོགས་ལྷུག་རྩོམ་སྙན་ངག་གི་
ལུས་དང་སྒྱུ་རྩལ་གྱི་མཚོན་ཐབས་སོགས་ཀྱི་ཁྱད་ཆོས་གང་ཡང་མི་འཛོམས་པའི་ཕྱིར།
མ་ཟད་ད་དུང་དེ་ལྟར་སྨྲས་ཚེ་ཚིག་ལྷུག་ཡིན་ན་ལྷུག་རྩོམ་སྙན་ངག་ཡིན་པས་ཁྱབ་པར་
ཐལ་བའི་སྐྱོན་འབྱུང་ངོ༌།། གོང་གསལ་གྱི་ལེགས་བཤད་དག་གི་བརྗོད་དོན་གྱིས་ལྷུག་
རྩོམ་སྙན་ངག་ཐད་ལ་ཡལ་མེད་ཀྱི་གཟི་མདངས་ཤིག་ང་ཚོའི་མིག་ནང་དུ་འཚེར་ཡོང་སྟེ་
ཕྱི་རབས་པ་རྣམས་ཀྱི་དོགས་གཞི་ཞིག་སེལ་བའམ་ཡང་ན་ཡར་སྐྱེད་ཀྱི་སེམས་ཤིག་
བསྩོལ་ཐུབ་པར་ཁོ་བོའི་བསམ་བློ་ཁྱོན་ནས་འཁོར་ཀྱི་མི་འདུག ཡིན་ནའང་དུས་
རྒྱུན་གྱི་ང་ཚོའི་བསམ་བློ་དང་ཀུན་སྤྱོད་ཀྱི་ཐད་ལ་ལེགས་རྩོམ་དེ་དག་གིས་ཕྱོགས་སྟོན་
-7-



བདེན་པའི་ལེའུ།
དང་ཡར་སྐུལ་བྱས་ཏེ་འཚོ་བར་དོན་སྙིང་ལྡན་ཞིང་བདེ་འཇགས་ཡོང་བར་གཞོགས་
འདེགས་ཀྱི་ནུས་པ་བླ་མེད་ཐོན་གྱིན་ཡོད་པ་ཁོ་བོས་ནམ་ཡང་ངོས་ལེན་བྱེད་ཐུབ་ཀྱི་
འདུག འདིར་ཁྱེད་ལ་གསལ་འདེབས་བྱེད་རྒྱུ་ཞིག་ལ། ས་པཎ་སོགས་སྔོན་བྱོན་
མཁས་པ་དེ་ཚོས་རང་རེའི་སྒྱུ་རྩལ་རྩོམ་རིག་གི་གར་སྟེགས་སྟེང་དུ་ “སྐྱ་ཐིག” ཙམ་
བཏབ་རྗེས་བདེ་བ་ཅན་གྱི་ཞིང་ཁམས་ག་གེ་མོར “སྐྱིད་ཉ་ལ” རྒྱག་ཏུ་བྱིན་སོང་བའི་
ཤུལ་དུ། ང་ཚོས་ད་དུང་ཁོ་ཚོའི་མཛད་རྗེས་དང་བཀའ་དྲིན་ལ་ཡང་དང་བསྐྱར་དུ་ཡི་
རང་དང་བསྟོད་བསྔགས་བྱས་ནས་སྡོད་རྒྱུ་མ་ཡིན་པར། རང་རང་གི་བློ་གྲོས་ལ་
བརྟེན་ནས་ “སྐྱ་ཐིག” དེ་ཉིད་ “མཚོན་མདངས་རྣམ་པར་བཀྲ་བའི་” སྒྱུ་རྩལ་གྱི་ཐང་ཀ་
ཞིག་ཏུ་བཞེངས་བསྐྲུན་ཅི་ལྟར་བྱེད་རྒྱུ་ནི་ང་ཚོའི་ཕྲག་ཏུ་བབ་པའི་འོས་འགན་ཡིན་པས་
ན། དེ་དང་འབྲེལ་མེད་ཀྱི་སྐད་ཆ་སྣ་ཚོགས་བཤད་པ་ནི་དཀའ་ལས་དེར་བྱོལ་བའི་
གཡོ་སྒྱུ་ལས་མ་འདས་སོ།།
དྲི་བ། ལྷུག་རྩོམ་སྙན་དག་གི་གོ་གནས་ལ་གཅིག་མཐུན་གྱི་ངེས་ཚིག་འདྲེན་རྒྱུ་ཡོད་
དམ།
ལན། ལྷུག་རྩོམ་སྙན་ངག་ནི་སྒྲུང་གཏམ་དང་སྙན་ངག་ལ་སོགས་དང་གྲལ་གཅིག་
ཏུ་གནས་པའི་སྒྱུ་རྩལ་རྩོམ་རིག་གི་རྣམ་པ་ཞིག་སྟེ། ལས་རིགས་འདིའི་ཁྱབ་ཁོངས་སུ་
དེ་ནི་སྙན་ངག་ལས་ཅུང་གུ་ཡངས་ལ་ལྷུག་རྩོམ་ལས་
ངས་ལ་ལྷུག་རྩོམ་ལས་ཅུང་ཞིབ་ཚགས་དང་ལྡན་པ་ཞིག་
ཡིན་པས་དེ་གཉིས་བར་གྱི་ “དབུ་མའི་ལམ་ ལྟ་བུར་ངེས་ལ། ཡིག་ཚོགས་ཉུང་ཞིང
བརྗོད་དོན་རྒྱ་ཆེ་ལ་གཏིང་ཟབ་པ། རྟོག་སྣང་གི་འཆར་སྒོ་མྱུར་ཞིང་གནད་དུ་འཁེལ་
བ་སོགས་ཀྱི་ཁྱད་ཆོས་ལྡན་པས། དེ་ནི ༔ རྩོམ་རིག་གི་སྐུ་དམག་གམ་མདུང་ཐུང་” ལྟ་བུར་
•78-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ངོས་འཛིན་བྱས་ཆོག་གོ།
དྲི་བ། ཉེ་བའི་ལོ་འདི་དག་གི་ནང་ཁྱེད་ཀྱིས་རང་རེའི་ལྷུག་རྩོམ་སྙན་དག་གི་ཐོབ་
ཐད་ཅི་ལྟ་བུར་མཐོད་དམ།
ལན། ད་ལྟའི་ལྷུག་རྩོམ་སྙན་ངག་གི་གནས་བབ་ནི་དཔྱིད་ཀྱི་ལྗང་སྨྱུག་ཅིག་དང་
ཀུན་ནས་མཚུངས་པས། དེར་དྲོད་གྲང་བརླན་གཤེར་སོགས་ཀྱི་མཁའ་དབུགས་དང་
མཐུན་རྐྱེན་དུས་ཐོག་ཏུ་འདོན་སྤྲོད་བྱས་ཚེ། དེའི་བླ་ན་མེད་པའི་སྐྱེས་སྟོབས་ཀྱི་
མཛེས་སྡུག་གིས་ང་ཚོའི་འཇིག་རྟེན་འདིར་ལྗང་མདོག་གི་རྨི་ལམ་བསྐྲུན་ངེས་ལ། དུས་
མཚུངས་སུ་ང་ཚོའི་བཅུད་ཀྱིས་སྟོང་བའི་ཉམས་ཞན་གྱི་བེམ་པོ་འདིའི་འགུལ་སྐྱོད་དང་
ཟུངས་ཁྲག་ལྟ་བུའི་ཚེ་སྲོག་གི་བཞུར་རྒྱུན་ཡུན་རིང་དུ་བསྲིངས་ཐུབ་པར་རམ་འདེགས་
བྱེད་ནུས་པ་ཡིན། འོན་ཀྱང་དེ་ལས་ལྡོག་སྟེ་ང་ཚོས་ “ནམ་ཟླ་ཇེ་བཙོག་* ཏུ་འགྲོ་
བཞིན་པར་དོ་སྣང་མི་བྱེད་པར་མ་ཟད་བསམ་གཟས་ནས་ “ ཐན་པ་” བསྟུད་མར་
འབྱུང་དུ་བཅུག་ཚེ། སྙིང་ཉེ་བའི་ •ལྗང་སྨྱུག་“ དེའང་རང་བྱུང་ཁམས་ཆེན་པོའི་ཉམས་
ཉེས་དང་ལྷན་ཅིག་རྨེག་མེད་དུ་འགྲོ་སྲིད་དོ།།
དྲི་བ། སྙན་ངག་པ་སྐྱུབས་ཆེན་བདེ་གྲོལ་ལགས་ཀྱིས་རང་རེའི་སྙན་དག་གི་སྤྱོད་
གུད》གླེང་བའི་ཚེ་ལྷུག་རྩོམ་སྙན་དག་གིས་དུས་རབས་འདིའི་སྟོད་ཆ་སྐོང་ཐུབ་ཀྱིན་ མེ
ད་པ་ཞེས་ཐ་ཚིག་མི་བསྒྲགས་དོན་ཅི་ཡིན།
ལན། གྲོགས་པོ་ལགས། ཁྱེད་ཀྱི་དྲི་བ་འདི་ཅུང་དགོད་བྲོ་བ་ཞིག་རེད། ང་ཚོས་
ལྷུག་རྩོམ་སྙན་ངག་གི་གནད་དོན་འདི་ཉིད་རང་གི་མིག་གིས་མཐོང་བཞིན་དུ་དེ་ཐག་
གཅོད་བྱེད་པར་ནུས་པ་མི་འདོན་པར་དཔྱད་བརྗོད་པ་ཞིག་གིས་ཅི་ཟེར་ལ་སྒུག་ནས་
•79-



བདེན་པའི་ལེའུ།
སྡོད་པ་ནི་ངོ་གནོང་ཞིང་ཐབས་རྡུགས་པ་ཞིག་མ་ཡིན་ནམ། རྩོམ་པ་བོ་སྐྱབས་ཆེན་
ལགས་ཀྱིས་ཉེ་བའི་ལོ་འདི་དག་གི་ནང་རྩོམ་རིག་སྒྱུ་རྩལ་གྱི་བརྒལ་དཀའ་བའི་ཐང་ཆེན་
དེར་ཁེར་རྐྱང་དུ་གསང་མྱུལ་བྱས་ཏེ་ཚབས་ཆེ་བའི་གནད་དོན་མང་བོ་ཞིག་ཤེས་རྟོགས་
བྱུང་རྗེས། དེ་དག་རེ་རེ་བཞིན་ཤོག་ངོར་ཕབས་ནས་ང་ཚོའི་མིག་ལམ་དུ་མཛུབ་མོ་རི་
སྟོན་གྱི་ཚུལ་དུ་བཤམས་པ་ནི་དངོས་གནས་བཀུར་ཞིང་བསྔག་པར་བྱ་འོས་པ་ཞིག་རེད།
ཡིན་ནའང་རང་རེའི་རྩོམ་རིག་གི་གནད་དོན་ཡོད་ཚད་ཁོང་གཅིག་བུས་ཐག་གཅོད་
བྱེད་དགོས་པའི་ངེས་མེད་ཅིང་དེ་ལྟར་བྱེད་ཐུབ་པ་ཞིག་ཀྱང་མིན་པས། ང་ཚོས་ཀྱང་
ཁོང་གིས་ཐ་ཚིག་ཅི་བསྒྲགས་ལ་བལྟས་ནས་མི་འདུག་པར་རང་རང་གི་མིག་ཟུང་གིས་
གནད་དོན་གང་རུང་རེ་ངོས་ཟིན་ཚེ་དེར་རང་ནུས་ཅི་ལྕོགས་ཀྱིས་འཐབ་རྩོད་བྱ་དགོས་
པ་མ་རེད་དམ། ཡང་གཅིག་བཤད་ན། རྩོམ་མཁན་སུ་ཡིན་ཡང་རང་སྟོབས་རང་སྤེལ་
བྱེད་པ་ལས་གཞན་གྱིས་ཅི་བྱེད་ལ་དོ་སྣང་བྱ་དགོས་དོན་ག་རེ་ཡོད།
དྲི་བ། ཐེ་གོར་གྱི་ （གླུའི་མཆོད་བ》སོགས་ལྷུག་རྩོམ་བོད་འགྱུར་མ་རེ་གཉིས་ཡོད་
པ་དེས་ང་ཚོའི་ལྷུག་རྩོམ་སྙན་དག་ལ་ཤན་ཤུགས་ག་འདྲ་ཐེབས་ཡོད།
ལན། དེང་དུས་ཀྱི་རྩོམ་མཁན་མང་བོ་ཞིག་གི་བརྩམས་ཆོས་ལ་གཞན་གྱི་ཤུགས་
རྐྱེན་ཐེབས་ཡོད་པ་ཧ་ཅང་མངོན་གསལ་རེད། དཔེར་ན། ཐེ་གོར་སོགས་ཕྱི་གླིང་
བའི་རྩོམ་མཁན་ཁ་ཤས་ཀྱིས་ “དཀོན་མཆོག་” ( E#) ཡོད་མེད་དང་དེར་སྐྱབས་སུ་
ཚེ་དགོས་པ་ཡོད་མེད་ཀྱི་ཐད་ལ་རང་འདོད་ཀྱིས་དགག་སྒྲུབ་བྱེད་པ་དེའི་ཤུགས་
རྐྱེན་འོག་རང་རེའི་གྲྭ་གཞོན་རྩོམ་པ་བོ་ཁ་ཅིག་གིས་ཀྱང་ “དཀོན་མཆོག་ལ་སྡིག་མོལ་
བྱེད་” ཀྱིན་ཡོད་པ་ལྟ་བུ་རེད། དེ་བས་གཞན་ལ་ལད་ཟློས་བྱས་པའི་ཤུགས་
སོ
-80-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྐྱེན་ཐེབས་ཚུལ་འདི་ནི་ལམ་སང་དགག་རྒྱུག་བྱ་དགོས་པའི་ནོར་འཁྲུལ་དང་ལམ་ལོག་
ཅན་དུ་འགྲོ་བའི་བྱེད་ཕྱོགས་ཤིག་སྟེ། ཕྱི་གླིང་བ་དེ་ཚོས་ལ་
ཚོས་ལབ་ཀྱིན་པའི་
ད ཀོ ན་མ ཆོག་ ” (E #）ད ང་ར ང་རེ འི་ “ དཀོན་མཆོག ” (སྐྱོན་ཀུན་ཟད་
ཡོན་ཏན་ཀུན་རྫོགས་ཀྱི་སྐྱེས་བུ)གཉིས་གཏན་ནས་མི་འདྲ་བའི་ཕྱིར། དེ་བཞིན་
གཞན་ལ་མིག་དཔེ་བྱེད་པ་དེའང་རང་ཉིད་འཐུས་ཚང་ཅན་དུ་བསྒྱུར་བའི་བྱེད་ཐབས་
ཤིག་ཡིན་མོད། རང་རེའི་རྩོམ་མཁན་མང་བོ་ཞིག་དེ་ལས་བརྒལ་ཏེ་གཞན་གྱི་ཚིག་
སྦྱོར་ “རྐུ་གཡར་” བྱེད་པའམ། ཡང་ན་དེ་དག་གི་མཚོན་ཐབས་དང་སྒྱུ་རྩལ་བསྐྱར་
དུ་བཀོལ་སྤྱོད་བྱས་ནས་ལྟ་བ་དང་བསམ་བློ་ཡང་བསྐུར་བརྒྱུད་སྒྲོག་བྱེད་པ་སོགས་ནི།
རང་རེའི་རྩོམ་རིག་གི་གསར་གཏོད་དང་མདུན་སྐྱོད་ཀྱི་བཀག་རྡོ་ལྟ་བུར་གྱུར་འདུག་
པས། སྒྱིད་ལུག་གི་འགྲོ་སྟངས་དེ་ཉིད་ལམ་སང་བསྒྱུར་བཅོས་བྱེད་རྒྱུ་ཧ་ཅང་གལ་ཆེན་
པོར་མཐོང་། གྲོགས་པོ་ལགས། ང་ཚོ་ཅིའི་ཕྱིར་གནའ་ནས་ད་ལྟའི་བར་གཞན་གྱི་
ཤེས་རིག་གི་ “མི་སེར་སྤེལ་ཡུལ་” དུ་གྱུར་བ་ཡིན་ནམ། ཁྱེད་རང་གིས་གནད་དོན་
འདིའི་ཕྱོགས་ལ་ཐུགས་གཞིག་བཏང་ཨེ་མྱོང་།
དྲི་བ། དེང་དུས་ཀློག་པ་པོའི་ཁྲོད་དུ་ལྷུག་རྩོམ་སྙན་དག་དད་རང་མོས་སྙན་ངག་
གཉིས་ཀྱི་རྩོམ་ལུས་ལ་ཁྱད་པར་ཡོད་མེད་ཀྱི་རྩོད་པ་འབྱུང་བཞིན་ཡོད་པས། ཚུལ་དེ་ལ་
ཁྱོད་ཀྱིས་ཅི་ལྟར་གསལ་བཤད་བྱེད།
ལན། དེ་ནི་གནད་དོན་ཅུང་སླ་མོ་ཞིག་རེད། རྩོམ་ལུས་འདི་གཉིས་ལ་ནོར་
དོགས་དང་ཁྱད་པར་ཡོད་མེད་ཀྱི་རྩོད་གླེང་བྱེད་པ་ནི་རྩོམ་རིག་ལ་སློབ་སྦྱོང་དང་ལག་
ལེན་གང་ཡང་བྱེད་མྱོང་མེད་པའི་གསར་སློབ་པ་ཁ་ཤས་ཡིན་སྲིད་པས། འདིར་དེ་
-81-



བདེན་པའི་ལེའུ།
གཉིས་ཀྱི་ཁྱད་པར་ཚིག་ཉུང་ངུ་ཞིག་གི་ལམ་ནས་གསལ་བཤད་བྱས་ན། ལྷུག་རྩོམ་
སྙན་ངག་གི་ལུས་ཀྱི་རྣམ་པའམ་སྒྲིག་གཞི་ནི་རང་མོས་སྙན་ངག་ལས་ཅུང་ལྷོད་ཅིང་།
རང་མོས་སྙན་ངག་གི་ལུས་ཀྱི་རྣམ་པའམ་སྒྲིག་གཞི་ནི་ལྷུག་རྩོམ་སྙན་ངག་དང་བསྡུར་ཚེ་
ཧ་ཅང་དམ་པོ་ཡིན་པས། རྩོམ་ལུས་དེ་གཉིས་ཀྱི་ཁྱད་པར་གཙོ་བོ་དམ་ལྷོད་ཀྱིས་ཕྱེས་
པའོ།། དེ་ལས་གཞན་ལྷུག་རྩོམ་སྙན་ངག་དང་རང་མོས་སྙན་ངག་གི་ལུས་སོ་སོར་ངོས་
ཟིན་ཟབ་མོ་ཞིག་རྙེད་ཚེ། དེ་གཉིས་ལ་ནོར་དོགས་མི་འབྱུང་བར་མ་ཟད་ཁྱད་པར་
དབྱེ་རྒྱུའང་ཧ་ཅང་སླ་བས་ན། གསར་སྐྱེས་པ་ཚོས་ཀྱང་ཐོག་མར་ལྕོག་རྩོམ་སྙན་ངག་
དང་རང་མོས་སྙན་ངག་ཅེས་པ་ཅི་ཞིག་ཡིན་པར་རང་རང་ས་ནས་གོ་བ་ཡག་པོ་ཞིག་
ལེན་ཐུབ་ཚེ། ད་གཟོད་རྩོམ་ལུས་དེ་གཉིས་ལ་ཁྱད་པར་ཡོད་མེད་ཀྱི་རྩོད་པ་མི་འབྱུང་
བ་ཁོ་བོས་ནམ་ཡང་ཁག་ཐེག་བྱེད་ཐུབ་པོ།།
དྲི་བ། ཉེ་ཆར་ལྷུག་རྩོམ་སྙན་ངག་གི་ཚབ་མཚོན་དུ་བགྲང་འོས་པ་ལ་སྐྱེས་བུ་སུའི་
བརྩམས་ཆོས་གང་ངོས་འཛིན་རྒྱུ་
ལན། ཁྱེད་ཀྱི་དྲི་བ་འདིར་ལན་ཁོ་གདབ་ཆེད་ཁོ་བོས་ད་ལྟའི་དཔེ་དེབ་དང་
ཚགས་པར་སྣ་ཚོགས་བམ་ཀློག་བྱས་ཀྱང་བློར་འབབ་པའི་ལྷུག་རྩོམ་སྙན་ངག་ཅིག་ཁྱོན་
ནས་རྙེད་མ་སོང་། བྱ་གཞུང་དབྱངས་བ་ལགས་ཀྱིས་ཚགས་དེབ་གསར་རྙིང་སྐོར་ཞིག་
གི་སྟེང་དུ་ལྷུག་རྩོམ་སྙན་ངག་ཁ་ཤས་སྤེལ་ཏེ། དེའི་ཕྱོགས་ཀྱི་སྟོང་ཆ་ཁོ་གཅིག་བུས་
སྐོང་གིན་ཡོད་པར་རློམ་འདུག་མོད། བདག་གི་ཉམས་ཞིབ་ལྟར་ན་ཁོ་རང་ད་དུང་
འབྲི་སྦྱོང་གི་གོ་རིམ་ལས་བརྒལ་མེད་ཅིང་འཕེལ་རྒྱུས་ཀྱི་གོམ་འགྲོ ས་ཧ་ཅང་དལ་ལ།
སྒྱུ་རྩལ་དང་མཚོན་ཐབས་གསར་བཏོད་བྱས་ཏེ་བརྗོད་དོན་རྒྱ་ཆེ་ཞིང་གཏིང་ཟབ་དུ་
•82-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྤེལ་བའི་ཕྱོགས་སུ་ད་དུང་ཤུགས་རྒྱུག་དགོས་པར་འདུག་པས། གནས་སྐབས་ཁོའི་
སྟེང་ནས་ད་ལྟའི་ལྷུག་རྩོམ་སྙན་ངག་གི་ཚབ་མཚོན་དུ་བགྲང་འོས་པའི་བརྩམས་ཆོས་
ཡག་པོ་ཞིག་རྙེད་རྒྱུ་ཧ་ཅང་ཁག་པོ་རེད། ཡིན་ནའང་ཉེ་ཆར་འཚར་ལོངས་འབྱུང་
བཞིན་པའི་གསར་རྩོམ་པ་ཁ་ཅིག་གི་འཕེལ་
འཕེལ་རྒྱས་དང་ཐོལ་བརྒལ་གྱི་རྣམ་པ་འདིར་
བལྟས་ཚེ། མ་འོངས་པར་རང་རེའི་རྩོམ་རིག་གི་ཚབ་མཚོན་དུ་བགྲང་རུང་བའི་
བརྩམས་ཆོས་ལེགས་པོ་ཐོན་ཐུབ་པར་རེ་བ་འཆང་ཆོག་པ་ཞིག་རེད་དོ།།
དྲི་བ། （སྒེའུ་ཁུང་ ཞེས་པའི་དེབ་རྒྱུད་དེ་ཉིད་ཆེས་ཐོག་མའི་གངས་ཅན་བོད་ཀྱི་
ལྷུག་རྩོམ་དེབ་ཏུ་བསྒྱུར་བ་ལ་ཁྱེད་ཀྱིས་ལྟ་སྟངས་ཅི་འདྲ་འཛིན་གྱི་ཡོད།
ལན། དེ་ནི་རང་རེའི་དཔེ་དེབ་པར་སྐྲུན་གྱི་ལས་རིགས་ཁྲོད་སྔོན་ཆད་གཞན་གྱི་
ཡིད་ལ་མ་ཤར་བའི་གསར་བཏོད་ཅིག་དང་རྩོམ་རིག་གི་དགོས་མཁོ་ཆེན་པོ་ཞིག་ཏུ་
མཐོང་བས། འདིར་ཆེད་དུ་རྩོམ་སྒྲིག་པར་བཀའ་དྲིན་ཞུ་དགོས་འདུག ད་ལྟའི་
དཔལ་ཡོན་གྱི་ཆ་རྐྱེན་གང་ལ་བལྟས་ཚེ་དཔེ་དེབ་པར་སྐྲུན་བྱེད་རྒྱུ་དེའང་ཧ་ཅང་སླ་མོ་
ཞིག་ཏུ་སྣང་བས། སྔ་ཕྱིར་གཞུང་སྒེར་གང་རུང་ནས་དཔེ་དེབ་འབོར་ཆེན་འགྲེམ་
སྤེལ་བྱེད་ཀྱིན་འདུག་མོད། སྤུས་ཀ་བཟང་ཞིང་ལྟ་འདོད་པ་ཞིག་གཏན་ནས་མཐོང་
དཀའ་བར་འདུག་པའི་གནས་ཚུལ་འདིའི་འོག་ སྒེའུ་ཁུང༔ གི་རྩོམ་སྒྲིག་པས་ཀྱང་དཔེ་
དེབ་ཀྱི་ཕྱི་ནང་གི་རྒྱུ་སྤུས་ཇེ་ལེགས་སུ་བཏུང་ནས་ཀློག་མཁན་དང་རྩོམ་མཁན་གྱི་འདོད་
མོས་ཇི་བཞིན་དུ་བསྐང་ཐུབ་པའི་ཕྱོགས་སུ་ནུས་པ་འདོན་རྒྱུ་ཧ་ཅང་གལ་ཆེ་ལ། དེ་
བཞིན་རྩོམ་མཁན་རྣམས་ཀྱིས་བརྩམས་ཆོས་ཀྱི་རྒྱབ་སྐྱོར་དང་རྒྱུ་ཆེན་དབང་ཆེན་ཚོས་
ཀྱང་དེ་འབྲེལ་གྱི་དཀའ་ངལ་སེལ་རོགས་བྱེད་རྒྱུ་ནི་དཔེ་དེབ་འདིའི་རིན་ཐང་དང་ཚེ་
-83-



བདེན་པའི་ལེའུ།
སྲོག་ལ་འབྲེལ་འདུག་པར་སྙམ་མོ།།
•84



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བོད་ཀྱི་དེང་རབས་རྩོམ་རིག་གི་འཕེལ་ཕྱོགས་
སྐོར་གླེང་བ།
---རླུང་འཕྲིན་ཁང་ཞིག་གིས་བཅར་འདྲི་བྱས་པར་ལན་བཏབ་པ།
མདོ་འཛིན་པ། གསན་མཁན་རྣམ་པ་ཚོ། སྐུ་ཁམས་བཟང་། དེ་རིང་གི་ང་ཚོའི་ལེ་
ཚན་འདིའི་ནང་ལོགས་ལ་ང་ཚོ་བོད་ཀྱི་རྩོམ་རིག་སྒྱུ་རྩལ་གྱི་སྐོར་ལ་བགྲོ་གླེད་བྱེད་རྒྱུ་་་
ཡིན་ལ། ད་ལྟ་ང་ཚོའི་ལེ་ཚན་འདིའི་ནང་ལོགས་ལ་བོད་ནང་གི་རྩོམ་པ་བོ་སྐལ་ལྡན་
སོགས་གདན་འདྲེན་ཞུས་རྗེས་བོད་ནང་གི་དེང་དུས་ཀྱི་རྩོམ་རིག་སྒྱུ་རྩལ་གྱི་འཕེལ་ལ་
ཕྱོགས་དེ་རྣམ་པ་གང་འདྲ་ཞིག་ལ་སླེབས་ཡོད་མེད་དང་དེ་འདྲའི་སྐོར་ལ་བཀའ་མོལ་
བྱེད་རྒྱུ་ཡིན་པས། རྣམ་པ་ཚོ་ཡེ་ཚན་འདིའི་ནང་དུ་ཕེབས་བར་ཐུགས་རྗེ་ཆེ་ཞུས་པ་ཡིན།
སྐལ་ལྡན། ཐུགས་རྗེ་ཆེ།
མདོ་འཛིན་པ། ད་ལྟ་ཡང་ད་ཚོའི་ལེ་ཚན་ནང་ལོགས་ལ་དམིགས་བསལ་བོད་ནང་
བཞུགས་མཁན་གྱི་སྐལ་ལྡན་ལགས་གདན་འདྲེན་ཞུས་ཡོད། སྐལ་ལྡན་ལགས། ཁྱེད་
རང་ད་ཚོ་གསན་མཁན་རྣམ་པ་ཚོར་ངོ་སྤྲོད་གནང་རྒྱུར་སྟབས་བདེ་བོ་ཡོད་དམ། ཁྱེད་
རང་གལ་སྲིད་སྟབས་བདེ་བོ་ཡོད་པ་ཡིན་ན་གསུངས་རོགས་གནང། སྟབས་བདེ་བོ་
མེད་པ་ཡིན་ན་ང་ཚོར་རྗེས་སུ་ཐད་ཀར་བོད་ནང་གི་རྩོམ་རིག་སྒྱུ་རྩལ་གྱི་ཐོག་ལ་ཁྱེད་
རང་གི་གཟིགས་ཚུལ་གང་ཡོད་དེ་ངོ་སྤྲོད་གནང་རོགས་ཞུ་རྒྱུ་ཡིན།
སྐལ་ལྡན། ལགས་སོ།། དེ་ལ་དཀའ་ཁག་འདྲ་ཅང་ཆེན་པོ་མི་འདུག ང་ཡིན་ན་ཆུང་
-85-



བདེན་པའི་ལེའུ།
དུས་ནས་རྩོམ་རིག་སྒྱུ་རྩལ་གྱི་ཕྱོགས་འདིར་བློ་ཁ་ཕྱོགས་དྲགས་པའམ་བག་ཆགས་
གཏིང་ཟབ་མོ་ཡོད་པ་དེ་འདྲ་ཞིག་ཡིན། དེ་བས་ཆུང་ནས་ད་བར་དུ་སྙན་ངག་དང་
ལྷུག་རྩོམ། དཔྱད་རྩོམ་དང་འབོལ་རྩོམ་གྱི་ཕྱོགས་འདྲ་བ་མང་ཙམ་བྲིས་ནས་བོད་ཕྱི་
ནང་གཉིས་ཀྱི་དུས་དེབ་དང་ཚགས་པར། དེ་བཞིན་ཕྱོགས་བསྡུས་ཀྱི་དེབ་འདྲ་མིན་སྣ་
ཚོགས་ཀྱི་སྟེང་དུ་སྤེལ་བ་དང་། དེ་མིན་རང་ཉིད་ཀྱིས་དེབ་ཁ་ཤས་པར་སྐྲུན་བྱས་པ་
སོགས་རང་གི་ནུས་ཚོད་ཀྱིས་བོད་ཀྱི་རྩོམ་རིག་སྒྱུ་རྩལ་གྱི་ཐད་ནས་བརྩམས་ཆོས་མང་བོ་
བྲིས་མྱོང་ཡོད་པ་དེ་འདྲ་ཞིག་རེད། །
མདོ་འཛིན་པ། དེ་ལྟར་གསུངས་དུས་ཁྱེད་རང་རྩོམ་པ་བོ་ཡག་པོ་ཞིག་ཡིན་ས་རེད།
ལགས་སོ།། ལགས་སོ།། ང་ཚོར་ཁྱེད་རང་གི་གནས་ཚུལ་ངོ་སྤྲོད་གནང་བ་དེར་ཐུགས་རྗེ་
ཆེ་ཞུ། དེ་ནས་ད་ལྟ་ང་ཚོ་བརྗོད་གཞི་གཙོ་བོ་དེའི་སྒང་ལ་འགྲོ་གི་ཡིན། ད་ལྟ་ང་ཚོའི་ལེ་
ཚན་ནང་ལོགས་ལ་བཀའ་མོལ་བྱེད་རྒྱུ་གཙོ་བོ་སྟེ་བོད་ཀྱི་རྩོམ་རིག་སྒྱུ་རྩལ་ཞེས་ཞུ་དུས་
སྒང་ནས་དེ་རྒྱ་ཆེན་པོ་ཞེ་དྲག་ཅིག་ཆགས་ཀི་ཡོད་པ་རེད་བསམ་གི སྐལ་ལྡན་ལགས་
ཡིན་ན་སྙན་ངག་དང་ལྷུག་རྩོམ་སོགས་མང་བོ་ཞིག་བྲིས་གནང་འདུག་པས། ཁྱེད་རང་
གིས་ད་ལྟའི་བོད་ཀྱི་སྤྱི་ཚོགས་ནང་གི་རྩོམ་རིག་གི་འཕེལ་ཕྱོགས་དེ་རྣམ་པ་གང་འདྲ་
ཞིག་ཏུ་སླེབས་ཡོད་པའི་སྐོར་ངོ་སྤྲོད་ཅིག་གནང་རོགས།
སྐལ་ལྡན། ལགས་སོ། དེང་གི་བོད་ཀྱི་རྩོམ་རིག་སྒྱུ་རྩལ་ཡིན་ན་དཀའ་རྙོག་མང་བོ་
མང་བོ་ཞིག་ལ་ཕྲད་ཀྱིན་འདུག དེའང་སྤྱིར་བཏང་གི་བརྗོད་བྱ་ལས་གཞན་ད་རུང་
སྒྱུ་རྩལ་གྱི་འཕེལ་རིམ་དང་བརྩམས་ཆོས་ཀྱི་དམིགས་ཡུལ་ཡིན་ན་འདྲ། དེ་བཞིན་
བརྩམས་ཆོས་ཀྱིས་ཁ་གཏོད་སའམ་དེ་ཁྱབ་བརྡལ་བྱེད་སའི་ཁོར་ཡུག་དང་དེའི་ཆ་རྐྱེན་
བ 86 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སོགས་ཕྱོགས་གང་ཐད་ནས་ཀྱང་ད་ལྟའི་བོད་ཡུལ་ལ་མཚོན་ན་ངོ་མ་དཀའ་ངལ་ཆེན་པོ་
ཞིག་ལ་ཐུག་འདུག སྙན་ངག་ལྟ་བུ་ལ་མཚོན་ནའང་འབྲི་སྟངས་སོགས་ཀྱི་ཆ་ན་
གནད་དོན་མང་བོ་ཡོད་པ་རེད། ཡིན་ནའང་དེ་རིང་གི་གླེང་གཞི་ཡིན་ན་རྩོམ་རིག་སྒྱུ་
རྩལ་གྱི་འཕེལ་རིམ་བཤད་པ་ཡིན་དུས། གཅིག་ཡིན་ན་བརྗོད་བྱ་དང་། གཉིས་ཡིན་
ན་སྒྱུ་རྩལ་གྱི་ཕྱོགས་དེ་གཙོ་བོར་གླེང་དགོས་ཀྱི་འདུག དེའང་ལོ་རབས་བརྒྱད་ཅུ་བ་
ནས་མགོ་བརྩམས་པའི་དེང་རབས་རྩོམ་རིག་གི་འཕེལ་རྒྱས་ཀྱི་ཐད་ནས་སྔོན་མའི་སྙན་
ངག་ཡིན་ནའང་འདྲ། བརྩམས་སྒྲུང་ཡིན་ནའང་འདྲ། ང་རང་གི་ལྟ་ཚུལ་ཡིན་ན་དེ་
དག་ཚང་མའི་བརྗོད་བྱ་དེ་རྣམ་པ་གཅིག་ལྟ་བུར་ཆགས་འདུག ཚང་མས་ཕན་ཚུན་
བསྟོད་པ་བྱེད་རྒྱུ་དེ་བརྩམས་ཆོས་ཀྱི་བརྗོད་བྱ་གཙོ་བོར་བཟུང་ནས་རང་གི་དགེ་རྒན་
དང་གྲོགས་པོ། དེ་བཞིན་ཕ་ཡུལ་དང་མི་རིགས། རྒྱལ་ཁབ་སོགས་ལ་བསྟོད་རྩོམ་
འབྲི་རྒྱུར་ཤུགས་ཆེན་པོ་བརྒྱབ་པ་དེ་འདྲ་རེད། དེ་བས་སྐབས་དེར་དོན་གྲུབ་རྒྱལ་
གྱིས་ （བསྟོད་པ་བཀླགས་པའི་འཆར་སྣང་》ཞེས་པའི་རྩོམ་ཡིག་ཅིག་ཀྱང་བྲིས་མྱོང་ཡོད་
པ་རེད། ཁོས་ང་ཚོ་ཚང་མས་ནམ་རྒྱུན་ཕན་ཚུན་ལ་བསྟོད་པ་བྱས་ནས་ཁྱོས་ང་བཟང་
དང་ངས་ཁྱོད་ངར་གྱི་ངོ་བསྟོད་བྱས་ནས་བསྡད་ན་སྙིང་བོ་དང་དགེ་མཚན་ཅི་ཡང་མེད་
ཀི་ཞེས་བཤད་དེ་དེའི་ཕྱོགས་ལ་དགག་པ་བརྒྱབ་པ་རེད། ( དགོད་སྒྲ) དེ་ནས་རིམ་
བཞིན་ང་ཚོའི་རྩོམ་རིག་གི་གནས་བབ་དེར་འགྱུར་ལྡོག་བྱུང་ནས་ཕན་ཚུན་བསྟོད་པ་
བྱེད་རྒྱུ་བསྐྱུར་ཏེ་ཕན་ཚུན་ལ་དགག་པ་རྒྱག་རྒྱུའི་ཕྱོགས་སུ་བསྐྱོད་པ་རེད། དེ་བས་ཁ་
སང་དེ་རིང་ཡིན་ན་སྤྱིའི་ཆ་ནས་བལྟས་ན་བརྩམས་ཆོས་ཀྱི་བརྗོད་བྱ་གཙོ་བོ་དེ་དགག་
པ་རྒྱག་རྒྱུ་ཆགས་འདུག དགོད་སྒྲ
-87-



བདེན་པའི་ལེའུ།
མདོ་འཛིན་པ། འོ། དེ་ཡིན་ན་ཡང་བསྐྱུར་དགག་པ་རྒྱག་རྒྱུའི་སྟེང་ལ་སླེབས་ཡོད་པ་
མ་རེད་དམ།
སྐལ་ལྡན། རེད་ལགས། ད་ལྟ་ཚང་མས་ཕན་ཚུན་ལ་ཁྱོད་ངན་པ་རེད་ཟེར་ནས་དགག་
པ་རྒྱག་པ་དེ་ཤུགས་ཆེན་པོ་ཆགས་ཡོད་པ་རེད། དགོད་སྒྲ) ཡིན་ནའང་ང་རང་གི་ལྟ་
ཚུལ་ཡིན་ན་ཕན་ཚུན་བསྟོད་པ་བྱེད་རྒྱུ་དེ་གཙོ་བོ་མ་རེད་ལ། དགག་པ་རྒྱུག་རྒྱུ་ནི་དེ་
བས་ཀྱང་གཙོ་བོ་ཞིག་མ་རེད་བསམ་གི་འདུག དེ་བས་རྩོམ་རིག་གི་ཁ་གཏོད་ས་
དང་བརྗོད་བྱ་འདེམས་རྒྱུ་དེ་ནོར་མི་རུང་བ་ཞིག་རེད་ལ་ བརྩམས་ཆོས་ཀྱི་ནང་ནས་
དོན་དག་ཡག་པོ་ཞིག་བཤད་རྒྱུ་ནི་ཧ་ཅང་གལ་ཆེན་པོ་རེད། ཁ་སང་དེ་རིང་གི་བོད་ཀྱི་
རྩོམ་པ་བོ་ཞིག་ལ་མཚོན་ན་དུས་དང་སྐབས་སུ་བབ་པའི་དམིགས་ཡུལ་དང་འོས་འགན་
གཞན་མང་བོ་ཞིག་མདུན་དུ་ལྷགས་ཡོད་པ་རེད།
མདོ་འཛིན་པ། ཁྱེད་རང་གིས་གཟིགས་པ་ཡིན་ན་བོད་ཀྱི་རྩོམ་པ་པོ་ཞིག་ལ་ད་ལྟའི་
གནས་སྟངས་དང་དུས་ཚོད་འདིའི་ནང་ལ་ལས་འགན་དང་དམིགས་ཡུལ་གལ་ཆེ་ཤོས་
དེ་ག་རེ་ཡིན་པར་ངོས་འཛིན་གནང་གིན་ཡོད།
སྐལ་ལྡན། འོ། ང་རང་གི་བསམ་ཚུལ་ཡིན་ན་རྩོམ་རིག་སྒྱུ་རྩལ་ཞེས་པ་འདི་དེ་འདྲའི་
རྒྱུ་ཆུང་ཆུང་ཞིག་མ་རེད་འདོད་ཀི ཡིན་ནའང་ཁ་སང་དེ་རིང་གི་མི་ཁ་ཤས་ཞིག་གིས་
རྩོམ་རིག་སྒྱུ་རྩལ་ཞེས་པ་འདི་མི་རང་ཉིད་ཀྱི་དགའ་སྐྱོ་ཆགས་སྡང་གི་ཚོར་བ་ཙམ་རྗོད་
བྱེད་དང་། དེ་མིན་སྒྲུང་འབྲི་རྒྱུ་ཙམ་དང་། རྟོགས་བརྗོད་རྩོམ་རྒྱུ་ཙམ་ལ་ངོས་འཛིན་
གྱིན་ཡོད་པ་ལྟར་སྣང་ཡང་། ངས་བལྟས་ན་དེ་འདྲ་ཙམ་ཞིག་གཏན་ནས་མ་རེད་
བསམ་གི ང་རང་གིས་ད་བར་དུ་རྩོམ་རིག་སྒྱུ་རྩལ་ལ་དབྱེ་ཞིབ་དང་ཞིབ་འཇུག་བྱས་
-88 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
པའི་མྱོང་འབྲས་ལྟར་ན། རྩོམ་རིག་སྒྱུ་རྩལ་ཞེས་པ་འདི་ནི་ཤེས་བྱ་མཐའ་དག་གི་ཉིང་
བཅུད་ལྟ་བུར་གྱུར་འདུག དེ་བས་རྩོམ་རིག་སྒྱུ་རྩལ་ལ་བློ་སྦྱོང་ཡག་པོ་ཐོན་ཡོད་པའི་
རྩོམ་པ་བོ་ཞིག་ཡིན་ན་ཁོ་རང་སློབ་གསོ་བ་ཆེན་པོ་ཞིག་རེད། དེ་བཞིན་ཁོ་རང་མཚན་
ཉིད་སྨྲ་བ་ཆེན་པོ་ཞིག་ཀྱང་རེད་ཅེས་བཤད་ན་མི་ཆོག་པ་མི་འདུག་སྙམ། ངེས་དོན་གྱི་
རྩོམ་པ་བོ་ཞིག་ཡིན་ཚེ་ཁོར་བླ་མེད་ཀྱི་ནུས་པ་དང་འོས་འགན་མང་བོ་མང་བོ་ཞིག་ཡོད་
པ་རེད། རྒྱུ་མཚན་དེའི་ཕྱིར་ཁ་སང་དེ་རིང་གི་བོད་ཀྱི་རྩོམ་པ་བོ་རྣམས་ཀྱིས་ངེས་
པར་ཤེས་དགོས་པའི་ཁ་ཚ་དགོས་གཏུགས་ཀྱི་འོས་འགན་ནི་ཕན་ཚུན་ལ་བསྟོད་པ་བྱེད་
རྒྱུ་དེ་མ་རེད་ལ། དགག་པ་རྒྱག་རྒྱུ་དེའང་མ་རེད། དེས་ན་ད་ལྟའི་བོད་ཀྱི་རྩོམ་པ་བོ་
རྣམས་ཀྱི་འོས་འགན་གཙོ་བོ་དེ་གང་རེད་ཟེར་ན། ང་ཚོ་བོད་མི་རིགས་ཀྱི་ཆེས་ཉམས་
རྒྱུད་ལ་འགྲོ་བཞིན་པའི་གནད་དོན་དག་ལ་བསམ་བློ་བཏང་ནས་དེ་སླར་གསོ་བྱེད་ཆེད་
རྩོམ་ཡིག་འབྲི་རྒྱུ་དེ་རེད། དཔེར་ན། རྩོམ་རིག་ལ་བརྟེན་ཏེ་བོད་ཀྱི་སློབ་གསོ་དང་
རིག་གཞུང་། ཆབ་སྲིད་དང་དཔལ་འབྱོར་། ཆོས་ལུགས་དང་ལོ་རྒྱུས་སོགས་ཉམས་
རྒུད་དུ་འགྲོ་བཞིན་པའི་གནས་སྟངས་དག་སླར་གསོ་བྱས་ནས་དེ་དག་འཕེལ་རྒྱས་སུ་
གཏོང་རྒྱུ་དེ་ད་ལྟའི་ང་ཚོའི་རྩོམ་པ་བོ་རྣམས་ཀྱི་འོས་འགན་ཉག་གཅིག་རེད་སྙམ།
མདོ་འཛིན་པ། རེད་རེད། ད་ལྟའི་དུས་ཚོད་འདིའི་ནང་ལོགས་ལ་བོད་ཀྱི་རྩོམ་པ་བོ་
ཞིག་གི་ལས་འགན་དེ་གང་འདྲ་ཞིག་ཡིན་པ་སྐལ་ལྡན་ལགས་ཁྱེད་རང་གི་གཟིགས་ཚུལ་
དེའི་ཐོག་ནས་གསལ་བོ་ཞེ་དྲག་ཅིག་ངོ་སྤྲོད་གནང་སོང་། ད་ལྟའི་བོད་ཀྱི་སློབ་གསོ་དད་
རིག་གཞུང་
། ཆབ་སྲིད་དང་དཔལ་འབྱོར། ཆོས་ལུགས་དང་ལོ་རྒྱུས་སོགས་ཀྱི་ཐོག་ལ་
བསམ་བློ་བཏུད་ནས་རྩོམ་ཡིག་འབྲི་དགོས་པ་དེ་ལས་འགན་གཙོ་བོ་ཞིག་ལ་ངོས་འཛིན་
•89-



བདེན་པའི་ལེའུ།
གནང་གིན་ཡོད་པ་དེ་རེད། དེ་ནས་མུ་མཐུད་དེ་བཀའ་འདྲི་ཞུ་རྒྱུར། ད་སྔོན་གོད་
ནས་དབྱེ་ཞིབ་གནང་བ་དེ་ནི་ད་ལྟའི་བོད་ནང་གི་རྩོམ་རིག་གི་འཕེལ་ཕྱོགས་དང་རྩོམ་
པ་བོ་རྣམས་ཀྱི་ལྟ་བ་འཛིན་སྟངས་དང་བསམ་བློ་གཏོང་སྟངས་སྐོར་ལ་དབྱེ་ཞིབ་ཅིག་
གནང་སོང་། དེ་བཞིན་དམིགས་བསལ་གྱི་དུས་རབས་ཉེར་གཅིག་པའི་ནང་དུ་ལྟ་བ་
གསར་བའི་ཐོག་ནས་རྩོམ་ཡིག་འབྲི་མཁན་མང་བོ་ཞིག་ཐོན་གྱིན་ཡོད་པའི་སྐོར་སོགས་
ཀྱང་གསུངས་སོང་། སྐལ་ལྡན་ལགས་ཁྱེད་རང་ནི་བོད་ནང་བཞུགས་པའི་རྩོམ་པ་བོ་
ཞིག་ཡིན་པས། དེ་འདྲའི་འགྱུར་བ་དེའི་ཐོག་ནས་ད་ལྟའི་བོད་ནང་གི་ཀློག་པ་པོ་ཚོའི་
ཁྲོད་ལ་རྩོམ་རིག་སྒྱུ་རྩལ་གྱིས་དངོས་སུ་ཤུགས་རྐྱེན་གང་འདྲ་ཞིག་ཐེབས་ཀྱིན་ཡོད་པའི་
སྐོར་ལ་གསལ་མདོག་ཁ་བོ་ཞིག་མཁྱེན་གྱིན་ཡོད་པ་རེད་བསམ་ལ། དེ་བཞིན་ཆ་བཞག་
ན་ད་ལྟ་དྲ་རྒྱའི་ཐོག་ནས་བོད་ཡིག་གི་དྲ་བ་མང་བོ་ཞིག་ཐོན་གྱིན་ཡོད་ཅིང་། དེའི་ནད་
ནས་ཟིན་བྲིས་ཐོ་རེག་ཅེས་ནའང་རེད། ད་ལྟ་བོད་ནང་དུ་པོད་ཁུག་ཅེས་དབྱིན་ཡིག་གི་
Blog ཞེས་པའི་ཚིག་དེར་ཟིན་བྲིས་ཐོ་རེག་ཅེས་གསུང་གིན་འདུག་ལ། དེ་བཞིན་དེར་
པོད་ཁུག་ཅེས་པའི་འབོད་སྲོལ་ཞིག་ཀྱང་འདུག གང་ལྟར་དེའི་ཐོག་ནས་སོ་སོ་མི་
སྒེར་གྱི་ཟིན་བྲིས་ཐོ་རེག་མང་བོ་ཞིག་བོད་ཡིག་གི་ལམ་ནས་བཟོས་གནང་ཡོད་པ་དེའི་
ཐོག་ནས་ཀྱང་ད་རང་ཚོའི་སྤྱི་ཚོགས་ནང་ལ་ཤུགས་རྐྱེན་ངེས་ཅན་ཞིག་ཐེབས་ཀྱིན་ཡོད་
པ་རེད་བསམ་གྱིན་འདུག་ལ། བོད་ཡིག་གི་ཀློག་པ་པོའི་གྲངས་འབོར་དེ་དེ་སྔའི་དེབ་
གཟིགས་ནས་བཞུགས་མཁན་གཅིག་པོ་མ་ཡིན་པར་ད་ལྟ་ཡིན་ན་དྲ་རྒྱའི་སྟེང་དུ་རྒྱ་ཆེན་
པོ་ཞིག་ཆགས་ཀྱིན་མེད་འགྲོ་བསམ་གི དེ་བས་འདིའི་ཐད་ལ་སྐལ་ལྡན་ལགས་ཁྱེད་
རང་གི་གཟིགས་ཚུལ་དེ་ང་ཚོར་ངོ་སྤྲོད་ཅིག་གནང་རོགས།
-30 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྐལ་ལྡན། དེ་ནི་ངས་ད་སྔོན་གོང་ནས་གླེང་བའི་ཆ་རྐྱེན་གྱི་ཕྱོགས་ཞེས་བཤད་པ་དེ་
རེད། ང་ཚོ་བོད་ལ་མཚོན་ན་སྔོན་མ་ཡིན་ན་རྩོམ་རིག་སྒྱུ་རྩལ་འཕེལ་རྒྱུས་སུ་གཏོང་བ་
ལ་ཕྱིའི་ཆ་རྐྱེན་གྱི་ཕྱོགས་ནས་དཀའ་ངལ་ཆེན་པོ་ཡོད་པ་རེད། གལ་སྲིད་དཔེ་དེབ་
ཅིག་པར་སྐྲུན་བྱེད་ཚེ་ངེས་པར་དུ་ཤིང་གི་ངོས་སུ་བརྐོ་དགོས་ཤིང་དེའང་མིའི་ལག་པ་
འགུལ་ནས་ཤིང་པར་ལ་འདེབས་དགོས་པ་དེ་འདྲ་ཞིག་རེད།
མདོ་འཛིན་པ། འོ། རེད་རེད། ཆ་རྐྱེན་དེའི་ངོས་ནས་ཀྱང་ཞེ་དྲག་ཁྱད་པར་ཆེན་པོ་
ཞིག་ཐོན་གྱིན་ཡོད་པ་རེད་ཨང་།
སྐལ་ལྡན། རེད་ལགས། ཁ་སང་དེ་རིང་ཡིན་ན་ཆ་རྐྱེན་དེ་ཇེ་ལེགས་སུ་སོང་བ་དང་
བསྟུན་ནས་རྩོམ་པ་བོ་མང་བོས་རང་རང་གི་སྒེར་གྱི་དཔེ་དེབ་དང་གསར་ཤོག་སྣ་ཚོགས་
ལྕགས་པར་དུ་འདེབས་རྒྱུ་དེ་ཤུགས་ཆེན་པོ་རེད། ང་རང་ཉིད་ལ་ཆ་མཚོན་ནའང་ད་
བར་ལོ་མང་བོ་ཞིག་གི་རིང་ལ་དཔེ་དེབ་དང་ཚགས་པར་སྣ་ཁ་མི་འདྲ་བ་ཉི་ཤུ་ཙམ་རྩོམ་
སྒྲིག་བྱས་ནས་པར་སྐྲུན་བྱེད་མྱོང་ཡོད།
མདོ་འཛིན་པ། ཨ་ལེ། ཉི་ཤུ་ཙམ་ཞིག་ཡིན་དུས་ཞེ་དྲག་མང་བོ་རེད་ཨང་།
སྐལ་ལྡན། ཡིན་ནའང་དེའི་ནང་གི་སྐོར་ཞིག་ང་དང་རོགས་པ་མི་ཁ་ཤས་ཀྱིས་མཉམ་
ལས་བྱས་པ་ཡིན། ང་གཅིག་པོ་མ་རེད། ངའི་ཡུལ་ཕྱོགས་འདིར་མཚོན་ན་དཔེ་དེབ་
དང་ཚགས་པར་ལས་མཁན་མི་ཅུང་མང་བོ་ཡོད་མོད། དེ་དག་ཚང་མ་དཀའ་ངལ་
མང་བོར་ཕྲད་ཀྱིན་འདུག གཅིག་ནི་ཆ་རྐྱེན་གྱི་ཕྱོགས་དེ་རེད། གཉིས་པ་ནི་རྒྱལ་
ཁབ་ཀྱི་ཆོག་མཆན་རག་དཀའ་བ་དེ་རེད། ཁ་སང་དེ་རིང་ཡིན་ན་བོད་ཡིག་གི་དཔེ་
རྟགས་མེད་པའི་དེབ་འདྲ་པར་སྐྲུན་བྱས་ཚེ་རྒྱལ་ཁབ་ཀྱིས་ལམ་སང་གཞུང་བཞེས་བྱས་
-91-



བདེན་པའི་ལེའུ།
འགྲོ་བ་དང་དཔེ་འཚོང་ཁང་དུ་བཙོང་མི་ཆོག་པ་དེ་འདྲ་རེད། དེ་ནས་བོད་ཡིག་གི་
པོད་ཁུག་སྐོར་གླེང་བ་ཡིན་ན། དེ་ནི་ཕལ་ཆེར་ན་ནིང་ནས་མགོ་ཚུགས་པ་རེད་སྙམ།
ང་རང་གི་བསམ་ཚུལ་ཡིན་ན་པོད་ཁུག་ནི་དུས་སྐབས་ངེས་མེད་དུ་འབྲི་ཆོག་ཅིང་དར་
ཁྱབ་ཏུ་གཏོང་རྒྱུ་སྟབས་བདེ་བོ་ཡིན་པས་དེ་ནི་དཔེ་དེབ་པར་སྐྲུན་བྱེད་རྒྱུ་དང་བསྡུར་
ཚེ་ཚེགས་ཉུང་ཉུང་ཞིག་ལས་མི་འདུག དེ་བཞིན་དེ་ལ་རང་དབང་གི་ཁོར་ཡུག་ཀྱང་
རྒྱ་ཆེན་པོ་ཡོད་པ་རེད། གློག་ཀླད་ཀྱི་ཤེས་བྱ་ཅུང་ཡོད་མཁན་གྱི་རྩོམ་པ་བོ་སུ་དང་སུ་
ཡིན་ནའང་དེའི་སྒང་ལ་རང་རང་གི་བརྩམས་ཆོས་བཀོད་ཆོག་ལ། དེ་མིན་ཟིན་བྲིས་
སྣ་ཚོགས་འབྲི་བ་དང་དྲ་ཚིགས་འདྲ་མིན་བཟོ་བ་སོགས་བྱས་ཆོག་པས་དེ་ཧ་ཅང་ལེགས་
པོ་འདུག་སྙམ། ང་རང་གིས་ཀྱང་པོད་ཁུག་གཉེར་མྱོང་ཡོད་ལ། དེའི་སྒང་ལ་ཞུགས་
ནས་ཀྱང་དུས་ཚོད་གང་འཚམ་འགོར་ཟིན་པ་ཡིན། འོན་ཀྱང་བོད་མི་རིགས་ཀྱི་ཀློག་
པ་བོའི་ཆ་ལ་བསམ་བློ་བཏང་བ་ཡིན་ན། པོད་ཁུག་ཡིན་ན་འདྲ་རེད། དྲ་ཚིགས་
སོགས་གཉེར་བ་ཡིན་ན་འདྲ་རེད། ང་ཚོ་བོད་ཀྱི་ཀློག་མཁན་མང་བོ་ཞིག་གིས་ད་རུང་
དེ་དག་བེད་སྤྱོད་གཏོང་ཐུབ་ཀི་ཡོད་པ་མ་རེད།
མདོ་འཛིན་པ། ཏན་ཏན་དེ་འདྲ་རེད། དེ་ད་ལྟ་ད་རུང་བཀོལ་སྤྱོད་ཡོང་གིན་ཡོད་པ་
མ་རེད། གློག་མཁན་མང་ཆེ་ཤོས་དེ་བོད་ཀྱི་གཞོན་སྐྱེས་ནང་ལ་ཆགས་བསྡད་ཡོད་པ་
རེད། ཡིན་ནའང་དེ་ཙམ་གྱིས་ཀྱང་བོད་ཀྱི་གཞོན་སྐྱེས་ཚོ་བོད་ཡིག་ལ་དོ་སྣང་ཡོད་བ་
དང་བོད་ཡིག་གི་ཆུ་ཚད་ཡར་རྒྱས་སུ་འགྲོ་བ་ལ་ཕན་ནུས་ཆེན་པོ་ཞིག་ཐོན་གྱིན་འདུག་
བསམ་གི
སྐལ་ལྡན། རེད་ལགས། ཡིན་ནའང་པོད་ཁུག་སོགས་གློག་རྡུལ་དྲ་བའི་ལམ་གྱི་རྩོམ་
-92-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཡིག་སོགས་ནི་དཔེ་ཆ་ནང་བཞིན་ཉར་ཚགས་བྱེད་བདེ་བོ་དང་རྒྱུན་དུ་དུས་ཚོད་མང་བོ་
ཡོད་མེད་ལ་མ་ལྟོས་པར་ལྟ་ཀློག་བྱེད་ཐུབ་པ་དེ་འདྲ་ཞིག་མ་རེད། དེ་བས་ང་རང་གི་
བསམ་ཚུལ་ཡིན་ན། གང་ལྟར་བྱས་ཀྱང་རྩོམ་རིག་སྒྱུ་རྩལ་གཙོས་བརྩམས་ཆོས་གང་
དང་གང་ཡིན་ཡང་ཤོག་བུའི་ངོས་སུ་པར་སྐྲུན་བྱས་ནས་དཔེ་དེབ་བཟོས་ཚེ་རྒྱུན་རིང་
བོར་བེད་སྤྱོད་བྱེད་ཐུབ་པ་དང་། དཔེར་ན་དུས་ཚོད་ཐུང་ངུའི་ནང་དུའང་ནམ་རྒྱུན་
ལྟ་ཀློག་བྱེད་ཐུབ་པ། དེ་བཞིན་གློག་ཀླད་སོགས་ཀྱི་ཆ་རྐྱེན་ཡོད་མེད་ཀྱི་ཀློག་པ་བོ་ཁ་
ཚང་གི་དགོས་མཁོ་སྐོང་ཐུབ་པས་ན། ང་ཚོས་དྲ་བའི་ལམ་གྱི་ཟིན་བྲིས་ལས་གཞན་
དཔེ་དེབ་པར་སྐྲུན་གྱི་ལས་རིགས་འདིར་ཤུགས་བརྒྱབ་ན་ཡག་པོ་རེད་བསམ་གི་འདུག
མདོ་འཛིན་པ། ལགས་སོ།། གོང་དུ་ད་ཚོར་བཀའ་མོལ་བྱུང་བ་མང་ཆེ་ཤོས་དེ་བོད་
ནང་ལོགས་ཀྱི་རྩོམ་རིག་གི་འཕེལ་ཕྱོགས་དང་བར་སྐྲུན་སོགས་ཀྱི་གནས་སྟངས་དེ་རེད་
ལ། ད་ལྟ་བོད་ཕྱི་ཕྱོགས་ཀྱི་རྒྱལ་ཁབ་ནང་ལོགས་ལ་མཚོན་ནའང་བོད་པ་མང་བོ་ཞིག་
བཞུགས་ཡོད་པ་རེད། དེ་བས་ཕྱི་ཕྱོགས་ཀྱི་སྤྱི་ཚོགས་དེའི་ནང་ལོགས་སུ་བོད་ཡིག་གི་
རྩོམ་ཡིག་ཀྱང་མང་བོ་པར་སྐྲུན་གནང་གིན་ཡོད་པ་རེད། སྐལ་ལྡན་ལགས་ཁྱེད་རང་
ནི་བོད་ནང་དུ་བཞུགས་མཁན་ཞིག་ཡིན་དུས་ཕྱི་ཕྱོགས་ནས་པར་སྐྲུན་བྱས་པའི་དེབ་
རིགས་དང་རྩོམ་ཡིག་དེ་འདྲ་མང་བོ་བཀླག་རྒྱུའི་གོ་སྐབས་བྱུང་གི་ཡོད་མེད་དང་། ཕྱི་
ཕྱོགས་ཀྱི་དེབ་དེ་ཚོ་དང་བོད་ནང་གི་དེབ་དེ་ཚོར་མི་འདྲ་ས་ག་རེ་ཡོད་མེད་སྐོར་ནས་
ཅིག་གསུངས་དང་།
སྐལ་ལྡན། འདིར་མང་བོ་ཞིག་རིག་རྒྱུ་མི་འདུག ཡིན་ནའང་ངས་དེབ་དང་རྩོམ་
ཡིག་དེ་འདྲ་ཁ་ཤས་བཀླགས་མྱོང་ཡོད། ང་རང་གི་བསམ་ཚུལ་ཡིན་ན་ཕྱི་ལོགས་ནས་
-93-



བདེན་པའི་ལེའུ།
བཏོན་པའི་དེབ་དེ་དག་དང་བོད་ནང་ནས་བཏོན་པའི་དེབ་དེ་ཚོའི་བར་ལ་བརྗོད་བྱ་
སོགས་ཀྱི་ཆ་ན་མི་འདྲ་ས་ཆེན་པོ་འདུག ཕྱི་ཕྱོགས་ནས་བཏོན་པའི་དེབ་དེ་ཚོའི་
རྩོམ་པ་བོ་རྣམས་ལ་མཚོན་ན་ཧ་ཅང་གུ་ཡངས་པོ་འི་སྤྱི་ཚོགས་ཤིག་གི་ནང་དུ་འཚོ་སྡོད་
བྱས་ཡོད་པའི་རྐྱེན་གྱིས་སྐད་ཆ་ཅི་བཤད་ཀྱང་གང་ལའང་འཛེམ་ཟོན་བྱེད་མི་དགོས་
པར་ཐད་ཀར་བཤད་ཆོག་པའི་སྨྲ་བརྗོད་ཀྱི་རང་དབང་དང་རྩོམ་རིག་གི་ཁོར་ཡུག་
སོགས་ཆ་རྐྱེན་ཡག་པོ་འཛོམ་ཡོད་པ་རེད། དེ་བས་བོད་ནང་གི་དེབ་དེ་ཚོའི་རྩོམ་པ་
བོ་རྣམས་དང་ཁྱོན་ནས་འདྲ་བོ་མ་རེད། དེ་ནི་ཧ་ཅང་དགེ་མཚན་ཡོད་པ་ཞིག་ཀྱང་རེད།
བོད་ནང་གི་དེབ་དེ་དག་གི་བརྗོད་བྱ་དང་བྱེད་ནུས། ཁ་གཏོད་སའི་སྤྱི་ཚོགས་ཀྱི་ཁོར་
ཡུག་སོགས་གླེང་བ་ཡིན་ན། གཙོ་བོ་བོད་ཀྱི་རིག་གཞུང་ཡིན་ན་འདྲ་རེད། དཔལ་
འབྱོར་ཡིན་ན་འདྲ་རེད། དེ་བཞིན་ཆོས་ལུགས་དང་སློབ་གསོ་སོགས་བརྗོད་བྱ་བྱས་
ནས་དེ་དག་འཕེལ་རྒྱས་སུ་གཏོང་བ་དང་སྐད་ཡིག་དར་སྤེལ་སོགས་ཀྱི་ཆ་ལ་ནུས་པ་
ཤུགས་ཆེར་འདོན་གྱིན་ཡོད་པ་དེ་འདྲ་རེད། དེ་བས་བོད་ཕྱི་ནང་གཉིས་ཀྱི་དེབ་དེ་
དག་ལ་རང་རང་གི་ཐུན་མིན་གྱི་ཁྱད་ཆོས་མི་འདྲ་བ་སྣ་ཚོགས་འདུག་ལ་དེ་ནི་ཡོད་འོས་
པ་ཞིག་ཀྱང་རེད་སྙམ། ཕྱིའི་སྤྱི་ཚོགས་དེར་མཚོན་ན་ཁོ་རང་གི་འོས་འགན་དང་
དམིགས་ཡུལ་དེ་ཉིད་མངོན་འགྱུར་བྱེད་ཐུབ་རྒྱུ་དང༌། དེ་བཞིན་གྱི་གནད་དོན་
བརྗོད་བྱར་བྱས་པའི་དེབ་འདྲ་བཏོན་པ་ཡིན་ན་མིག་སྔའི་གནད་དོན་གང་ཡོད་ཐད་
ནུས་པ་ཆེན་པོ་ཐོན་ངེས་རེད་ལ། བོད་ནང་གི་སྤྱི་ཚོགས་འདིར་ཆ་མཚོན་ན་ཕྱི་ཕྱོགས་
དང་མི་འདྲ་སའི་དཀའ་ངལ་དང་སྐབས་བབ་ཀྱི་འོས་འགན་མང་བོ་མང་བོ་ཞིག་མདུན་
དུ་ལྷགས་འདུག ཁོ་རང་གི་འོས་འགན་གཙོ་བོ་ནི་བོད་ཀྱི་དཔལ་ཡོན་གཉིས་རྒྱུན་
-94-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
འཛིན་དང་སྲུང་སྐྱོབ་བྱེད་རྒྱུ་དེ་གལ་ཆེན་པོ་ཆགས་བསྡད་ཡོད་པ་རེད། དེས་ན་སྤྱི་
ཚོགས་དེ་གཉིས་ཀྱི་ནང་སྡོད་པའི་བོད་ཀྱི་རྩོམ་པ་བོ་རྣམས་ཀྱིས་རང་རང་ལ་ཡོད་བཞིན་
པའི་རང་དབང་གི་གོ་སྐབས་སོགས་བེད་སྤྱད་དེ་རྩོམ་ཡིག་བྲིས་ན་ད་གཟོད་གནད་དོན་
གང་ཞིག་ཐག་གཅོད་བྱེད་ཐུབ་རྒྱུར་ཕན་ཐོགས་ཡོང་རྒྱུ་རེད་བསམ་གི་འདུག
མདོ་འཛིན་པ། ལགས་སོ།། དེ་ནས་མཐའ་མ་དེ་ལ་ང་ཚོའི་ལེ་ཚན་འདི་མཇུག་མ་སྒྲིལ་
བའི་གོང་ལ་ད་ལྟའི་བོད་ཀྱི་རྩོམ་གི་འཕེལ་ཕྱོགས་སོགས་ཀྱི་ཐོག་ནས་དེས་བོད་ཀྱི་མི་
རབས་གསར་བའི་ཁྲོད་དུའམ་རང་རེའི་གཞོན་སྐྱེས་ཚོའི་ནང་དུ་ཤུགས་རྐྱེན་གང་འདྲ་
ཐེབས་ཀྱིན་ཡོད་མེད་སོགས་ཀྱི་ཐད་ལ་ཁྱེད་རང་གི་གཟིགས་ཚུལ་མདོར་བསྡུས་ཤིག་
གསུངས་རོགས་གནོངས། སྐལ་ལྡན་ལགས་ཁྱེད་རང་བོད་ནང་དུ་བཞུགས་མཁན་ཞིག་
ཡིན་པའི་རྒྱུ་མཚན་གྱིས་དེའི་ཐོག་ལ་མྱོང་ཚོར་གསལ་བོ་ཞེ་དྲག་ཅིག་ཡོད་རྒྱུ་རེད།
སྐལ་ལྡན། རེད་ལགས། རྩོམ་རིག་གི་ནུས་པ་ཟེར་ན་འདྲ་རེད། དེས་ང་ཚོའི་སྤྱི་
ཚོགས་ཁྲོད་དུ་ཤུགས་རྐྱེན་གང་འདྲ་ཐེབས་ཀྱིན་ཡོད་པ་རེད་ཟེར་ན། དེར་ཕྱོགས་མང་
བོ་ནས་བཟང་ངན་གྱི་ནུས་པ་ཡོད་པ་དང་ཤུགས་རྐྱེན་ཐེབས་ཚད་ཀྱང་ལེགས་ཉེས་ཀྱི་ཆ་
གཉིས་ཀ་ན་འདུག མ་ཟད་བོད་ནང་གི་ན་གཞོན་ཚོའི་ངོས་ནས་གླེང་ཚེ་རྩོམ་རིག་གི་
ཤུགས་རྐྱེན་ཐེབས་ཚད་དེའང་བཟང་ཕྱོགས་གཅིག་ཁོ་ན་མ་རེད་འདོད། འདི་ནི་ང་
རང་སྒེར་གྱི་ལྟ་ཚུལ་ཡིན། སྤྱིར་རྩོམ་རིག་ཅེས་པ་འདིའང་ལག་ཆ་ཞིག་ཡིན་ཚེ་ང་ཚོས་
དེ་ཉིད་རང་དོན་སྒྲུབ་བྱེད་ཀྱི་ལག་ཆ་བཟང་བོ་ཞིག་ཏུ་བེད་སྤྱོད་གཏོང་རྒྱུ་ནི་ཧ་ཅང་
གལ་ཆེན་པོ་རེད། དཔེར་ན། གལ་སྲིད་ཁྱོད་རང་ཆོས་ལུགས་པ་ཞིག་ཡིན་ན་ཁྱོད་ཀྱིས་
རྩོམ་རིག་ལ་བརྟེན་ནས་ཆོས་ལུགས་ལ་སློབ་སྦྱོང་བྱེད་པ་དང་དེ་ལ་བརྟེན་ནས་རང་གི་
- 95-



བདེན་པའི་ལེའུ།
སྦྱང་བའི་ཆོས་ལུགས་དེ་ཉིད་དར་སྤེལ་གཏོང་བ། ད་རུང་དེ་ལ་བརྟེན་ནས་ཆོས་
ལུགས་ལ་ཞིབ་འཇུག་དང་ཆོས་ལུགས་ཀྱི་གྲུབ་མཐའ་འདྲ་མིན་ཀྱང་གསར་བཏོད་བྱེད་
ནུས་པ་རེད། དེ་མིན་གལ་སྲིད་ཁྱོད་རང་སློབ་གསོ་བ་ཞིག་ཡིན་ཚེའང་ཁྱོད་ཀྱིས་རྩོམ་
རིག་གི་ལག་ཆ་ལ་བརྟེན་ཏེ་སློབ་གསོ་དར་སྤེལ་དང་སྐད་ཡིག་རྒྱུད་འཛིན་བྱེད་པ་སོགས་
ཀྱི་བྱ་བཞག་རླབས་ཆེན་བསྒྲུབ་ཆོག་གི་རེད། དེ་ལས་གཞན་རྒྱལ་ཁབ་དང་མི་རིགས།
དེ་མིན་ཕ་ཡུལ་སོགས་རང་གི་ཁོར་ཡུག་ལ་འདང་མི་རྒྱག་མཁན་གྱི་རྩོམ་པ་བོ་ཞིག་ཡིན་
ནའང་ཁྱོད་ཀྱིས་རྩོམ་རིག་ལ་བརྟེན་ཏེ་རང་ཁོ་ནའི་དགའ་སྐྱོ་ཆགས་སྡང་ལ་སོགས་པའི་
སེམས་ཚོར་ཡོད་ཚད་ཕྱིར་མཚོན་བྱེད་ཆོག་གི་རེད། དེ་བཞིན་ངེས་དོན་གྱི་རྩོམ་པ་བོ་
ཞིག་ཡིན་ཚེ་ཁྱོད་རང་མི་སྒེར་གྱི་བྱུང་བ་རྐྱང་རྐྱང་བྲིས་པའི་སྒྲུང་ལྟ་བུ་ཞིག་ལ་ཆ་བཞག་
ནའང་ཕར་དེད་ན་དེས་དུས་རབས་ཤིག་གི་གནས་བབ་དང་འགྱུར་ལྡོག་སོགས་གླེང་
གིན་ཡོད་པ་རེད། དེ་ལྟར་མི་སྒེར་ངོས་ནས་བལྟས་ནའང་ཁྱོད་རང་མིའི་རིགས་ཀྱི་གྲུབ་
ཆ་ཞིག་པའི་རྒྱུ་མཚན་གྱིས་མི་རིགས་ཤིག་གི་ཚབ་མཚོན་དུ་གྱུར་ཡོད་ཅིང་། ནམ་ཞིག་
ལ་ཁྱོད་ཀྱི་བརྩམས་ཆོས་རྣམས་ཀྱང་མི་རིགས་ཤིག་གི་ལོ་རྒྱུས་ལ་དབྱེ་ཞིབ་བྱེད་པའི་རྒྱུ་
ཆར་འགྱུར་ངེས་ཡིན། མདོར་བསྡུས་ནས་བཤད་ན། རྩོམ་པ་བོ་སུ་དང་གང་འདྲ་
ཞིག་ཡིན་ཡང་རང་རང་གི་དགའ་ཁ་འཁྱེར་ཕྱོགས་དང་བསྟུན་ནས་སོ་སོའི་ཁམས་དང་
མོས་པ་བཞིན་རང་གི་འཇོན་ནུས་དང་འོས་འཚམ་ཡིན་པའི་རྩོམ་ཡིག་སྣ་ཚོགས་བྲིས་ཏེ་
མཐའ་མཇུག་རང་གི་མི་ཚེའི་རིན་ཐང་དང་ཕུག ས་འདུན་མངོན་འགྱུར་འབྱུང་དུ་
འཇུག་རྒྱུ་དེ་ནི་གནད་ཀྱི་དོན་པོ་རེད་སྙམ།
མདོ་འཛིན་པ། ལགས་སོ།། ལགས་སོ། སྐལ་ལྡན་ལགས་ཀྱིས་རང་ཉིད་རྩོམ་པ་བོ་
རྒྱ
-96-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཞིག་གི་ངོས་ཐད་ནས་མཐའ་མའི་དམིགས་ཡུལ་འཛིན་སྟངས་དེ་གལ་ཆེན་པོ་ཞེ་དྲག་
ཅིག་ཡིན་པར་ངོས་འཛིན་གནད་སོད་ལ། ཁྱེད་རང་གིས་ལས་རིགས་མི་འདྲ་བའི་ནད་
ལོགས་ལ་ཡོད་པའི་རྩོམ་པ་བོ་ཚོས་སོ་སོའི་ཁམས་དང་མོས་པའི་ཐོག་ནས་ནུས་པ་འདྲ་
མིན་བཏོན་ཏེ་མི་རིགས་ཀྱི་ཆོས་ལུགས་རིག་གཞུང་དང་སློབ་གསོའི་ཁྱབ་ཁོངས་ནང་
ལོགས་ལ་ཤུགས་རྐྱེན་ཐེབས་ཐུབ་པའི་རྩོམ་ཡིག་འབྲི་རྒྱུ་དེ་གལ་ཆེན་པོ་ཡིན་པར་ངོས་
འཛིན་གནང་གིན་ཡོད་པ་འདྲ། ངོ་མ་བཤད་ན་ཁྱེད་རང་དང་ལྷན་དུ་ང་ཚོ་བོད་ཀྱི་རྩོམ་
རིག་སྒྱུ་རྩལ་གྱི་སྐོར་ནས་ད་དུང་མང་བོ་ཞིག་གླེང་ན་བསམ་གི ཡིན་ནའང་དུས་ཚོད་
ཀྱི་རྐྱེན་པས་ད་ལྟ་ད་ཚོའི་ལེ་ཚན་འདི་མཇུག་སྒྲིལ་རན་སོང་། བྱས་ཙད་མ་འོངས་པར་
ཁྱེད་རང་ཡང་བསྐྱར་ལེ་ཚན་འདིའི་ནང་ལ་གདན་འདྲེན་ཞུས་ཏེ་བགྲོ་གླེད་བྱེད་ངེས་
ཡིན་ལགས། མཇུག་མཐར་ཁྱེད་རང་ད་ཚོའི་དེ་རིང་གི་ལེ་ཚན་འདིའི་ནང་ལོགས་ལ་
ཉམས་ཞུགས་གནང་བར་ཐུགས་རྗེ་ཆེ་ཞུས་པ་ཡིན།
སྐལ་ལྡན། ཐུགས་རྗེ་ཆེ། བཀྲ་ཤིས་བདེ་ལེགས།
(གསལ་བཤད། རྩོམ་འདི་སྒྲ་ཕབ་ལས་བཤུ་དུས་ཁ་སྐད་ཡིག་སྐད་དུ་བསྒྱུར་དགོས་པ་མང་བོ་འདུག་པས་
འཕྲི་སྣོན་ཅུང་ཙམ་བྱས་ཡོད)
-97-



བདེན་པའི་ལེའུ།
གཟི་ཡི་རིན་ཐང་གླེང་བ།
སྐུ་ཞབས་ལྗང་བུའི་（སྙན་རྩོམ་གཟི་མིག་དགུ་བ》བཀླགས་རྗེས་ཀྱི་སྐད་ཆ་ཁ་ཤས་
དང་བོ། སྔོན་དུ་གླེང་བའི་གམིགས་བསལ་གྱི་ལབ་བརྡོལ།
ང་ཚོས་
ས་ཤེས་གསལ་ལྟར་ལྗང་བུ་ལགས་ནི་དུས་རབས་ཉི་ཤུའི་ལོ་རབས་བརྒྱད་ཅུ་
བའི་ནང་རྩོམ་རིག་གི་ལས་ཀར་ཞུགས་པ་ཡིན་ལ་ད་ལྟ་བོད་ཀྱི་རྩོམ་སྟེགས་སྟེང་གོ་
གནས་མཐོན་པོ་ཟིན་ཡོད། དཀའ་ཚེགས་ཆེ་བའི་འཚོ་སྟངས་འདིའི་འགྲུལ་བཞུད་
ཁྲོད་ཁོང་གིས་རྔུལ་ཁྲག་གི་བཞུར་རྒྱུན་ཡོད་ཚད་གསར་རྩོམ་གྱི་ཆེད་དུ་བསྟིམས་ཏེ།
སྔ་ཕྱིར་བརྩམས་སྒྲུང་དང་སྙན་ངག ལྷུག་རྩོམ་སོགས་རྩོམ་ལུས་མི་འདྲ་བའི་བརྩམས་
ཆོས་འབོར་ཆེན་བྲིས་ནས་བོད་ཀྱི་སྤྱི་ཚོགས་སྟེང་འགྲེམ་སྤེལ་བྱས་ཤིང་། གངས་ལྗོངས་
རྩོམ་རིག་གི་བང་མཛོད་ཁྲོད་ན་ངོ་མཚར་གཟི་དཔལ་གྱིས་ཕྱུག་པའི་ཁྱད་ནོར་ཏེ་ སོག་
རུས་ལས་མཆེད་པའི་རྣམ་ཤེས༔ དང༌ （གསེར་ཉ》 （གཙང་བོའི་ཆུ་ལ་འགོ་ཁུངས་ཤིག་
སོགས་ཀྱི་ཆེས་ལེགས་པའི་སྒྱུ་རྩལ་གྱི་མཚོན་སྟངས་གསར་བ་དང་ལྟ་བ་གསར་བ། ཐ་
སྙད་ཀྱི་སྡེབ་སྦྱོར་གསར་བ། འཚོལ་རྟོགས་ཀྱི་འདུ་ཤེས་གསར་བ་བཅས་ཀྱིས་ང་ཚོའི་
འགྲོས་དལ་བའི་རྩོམ་རིག་པའི་དཔུང་ཚོགས་འདིར་བརྡབ་གསིག་དང་སྐུལ་ལྕག་བཏང་
སྟེ། རྣམ་པ་གསར་ཞིང་སྤུས་ཀ་ལེགས་པའི་རྩོམ་རིག་གསར་སྐྲུན་གྱི་བློ་སྒོ་རྒྱ་ཆེར་ཕྱེས་
པའི་བླ་མེད་ཀྱི་མཛད་རྗེས་འདི་དག་ནི་གཟུར་གནས་སུས་ཀྱང་ཁས་ལེན་ཆོག་ཆོག་གི་ཁ་
ཐོག་མིག་ཐོག་ལ་ཤར་བའི་བདེན་དོན་ཞིག་རེད་ཅེས་ཁོ་བོས་ནམ་ཡང་རྗོད་ཀྱིན་ཡོད།
- 98-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ད་རེབ་ཀྱང་སྐུ་ཞབས་ཁོང་གིས་ཉེ་ཆར་ལོ་ཤས་ནང་འབྲི་གནང་མཛད་པའི་སྙན་
ངག་དུ་མ་ཞིག་ཕྱོགས་སྒྲིག་བྱས་ཏེ་ （སྙན་རྩོམ་གཟི་མིག་དགུ་བ》(གཤམ་ནས་ （སྙན་
དེབ༔ ཅེས་འགོད་རྒྱུ）ཞེས་པའི་དེབ་ཆུང་ཞིག་པར་སྐྲུན་འགྲེམ་སྤེལ་བྱས་འདུག་ཅིང་
།
ཀློག་མཁན་ཁྲོད་གླེང་བརྗོད་ཀྱི་འུར་ཟིང་ཆེས་ཆེར་ལངས་བཞིན་ཡོད་ལ་འདྲ་མིན་གྱི་
སྐད་ཆའང་ཤཱ་འོད་བཞིན་བརྡོལ་མགོ་རྩོམ་
རྒྱལ་ཁབ་ཕྱི་ནང་གི་སྙན་གཞུང་དག་ལ་སྦྱངས་རྟོགས་ཟབ་ཅིང་སྒྱུ་རྩལ་རོལ་མྱོང་
གི་བློ་སྟོབས་སྨིན་པའི་གཟུར་གནས་གསར་རྩོམ་གྱི་གོ་རྟོགས་མཐོ་བ་དག་གིས་ཁོང་གི་
（སྙན་དེབ》འདིར་ཕྲ་མཐོང་དཔྱོད་ཤེས་ཀྱིས་ཉམས་ཞིབ་མཛད་ནས། འདིའི་སྟེང་གི་
རྟོགས་དཀའ་བའི་སྒྱུ་རྩལ་གྱི་གསང་བ་དང་ཐུན་མིན་གྱི་བློས་བསླང་སྐྲུན་སྟངས། ཁྱབ་
ཆེ་བའི་བསམ་བློའི་བཀོད་ཤུགས། རྟོག་གཞིག་གིསཐག་བཅད་པའི་གཏན་ཚིགས་དང་
སྤྱི་སྡོམ་ཡོད་ཚད་ཀྱི་དགེ་མཚན་ལ་ཡང་དག་པའི་ངེས་ཤེས་རྙེད་དེ་ གོང་བཀུར་དང་
བསྟོད་བསྔགས་བྱེད་པ་ནི་ཕྱོགས་སུ་མ་ལྷུང་བའི་ངེས་དོན་གྱི་དྲང་བདེན་སྐྱོང་མཁན་
ཞིག་གི་བརྟུལ་ཞུགས་ཡིན་པས། ད་ལྟའི་སྤྱི་ཚོགས་འདིར་མཚོན་ན་དེ་ནི་ངོ་མ་དགའ་
འོས་པའི་དོན་དག་ཡག་པོ་ཞིག་རེད། འོན་ཀྱང་ཀློག་མཁན་ཁ་ཅིག་གི ས་ （སྙན་
དེབ༔ འདིའི་གཏིང་ཟབ་པའི་བརྗོད་དོན་དང་རིན་ཐང་
། ཐུན་མིན་སྒྱུ་རྩལ་གྱི་མཚོན་
ཐབས་
ས་སོགས་ལ་གོ་བ་དང་ངེས་ཤེས་འདྲོང་མ་ཐུབ་པར་
བཞིན་མ་རངས་བའི་རྣམ་འགྱུར་སྟོན་པར་བྱེད་པས། རང་ཉིད་ཀྱི “འཇུ་སྟོབས” ལ་
མི་ལྟོས་པར, “ གོ་མི་གོའི“ སྒོ་ནས་བརྩམས་ཆོས་ཀྱི་ལེགས་ཉེས་འབྱེད་པ་ནི་ཇི་འདྲའི་ངོ་
གནོང་བའི་ངན་མཚང་ཐབས་རྡུཊ་ཤིག་རེད་ཨང་། གོ་སླ་བ་སྙན་ངག་ཡིན་ཞིང་གོ་
“ཅི་ཡང་གོ་རྒྱུ་མི་འདུག” ཟེར་
• 99-



བདེན་པའི་ལེའུ།
དཀའ་བ་སྙན་ངག་མིན་ན། ཁྱོད་ཚོས་མི་གོ་བའི་འཛམ་གླིང་སྟེང་ནོ་བྷེལ་རྩོམ་རིག་བྱ་
དགའ་ཐོབ་མྱོང་མཁན་གྱི་སྙན་ངག་གོ་དཀའ་བ་ཁག་ཅིག་ “སྙན་ངག་མིན” པར་འགྱུར་
ཞིང༌། ཚད་གཞི་ཞན་པའི་ལས་དང་བོ་བ་ཚོའི་ “སྙན་ངག ” དང་དམངས་ཁྲོད་རྩོམ་
རིག་སོགས་གོ་སླ་བ་དག་ཁྱེད་ཅག་གི་མདུན་དུ་ “ཚེས་མཆོག་ཏུ་གྱུར་བའི་བརྩམས་ཆོས་
ཤིག་ཏུ་གྱུར་བ་མ་ཡིན་ནམ། ( འདི་ལྟར་འདང་རྒྱོབས་དང༌
། རང་ཉིད་ཀྱི་དེ་ཉིད་དངོས་
དེ་མཐོང་མི་འོང་ངམ) གཞན་ཡང་ཕྱོགས་ལྷུང་དང་ཕྲག་དོག་གིས་སྙིང་ཁམས་
བསླད་པའི་སྐྱེ་བོ་འགའ་ཤས་ཀྱིས་རླབས་ཆེན་གྱི་སྙན་ངག་པ་ཁོང་དང་ཁོང་གི་བརྩམས་
ཆོས་ལ་མིག་དཔེར་ལྟ་བ་དང་རིན་ཐང་ལ་གདེང་འཇོག་བྱེད་རྒྱུ་ཕར་ཞོག དེ་ལས་
ལྡོག་སྟེ་དོན་མེད་ཀྱི་ཁྱད་གསོད་དང་དམའ་འབེབ་བྱེད་ཅིང་། སྒེར་གཅོད་རང་
ལུགས་ཀྱིས་བསླུས་དྲཊ་པའི་བོད་ཀྱི་དུས་དེབ་དང་ཚགས་པར་མང་བོ་ཞིག་གིས་ཀྱང་
ཁོང་གི་བརྩམས་ཆོས་པར་བསྐྲུན་དང་འགྲེམ་སྤེལ་མི་བྱེད་པ་ནི། དོན་དངོས་དང་
བདེན་པ་ཁས་མི་ལེན་པའི་སྒོ་གཅོད་ལམ་ལུགས་ཀྱིས་བསྐྲུན་པའི་རང་སྐལ་རང་གཅོད་
ཀྱི་སྣང་ཚུལ་སྐྱུག་བྲོ་བོ་ཞིག་ལས་མ་འདས་པས་ན། ཁོ་ཚོ་ཕྱོགས་ལྷུང་དང་བདག་འཛིན་
གྱི་འཆིང་རྒྱ་ལས་རིང་དུ་གྲོལ་ཏེ་རྨོངས་འཐོམས་ཀྱི་བསམ་བློར་ཡང་དག་པའི་སད་
རྟོགས་མ་བྱུང་གི་བར་དུ་ང་ཚོས་བཏང་སྙོམས་སུ་མི་འཇོག་ཀ་མེད་ཡིན་ཡང་། དོན་
དངོས་སུ་རྩོམ་པ་བོ་ཁོང་དང་ཁོང་གི་བརྩམས་ཆོས་ཀྱི་རིན་ཐང་ནི་ནམ་ཡང་ ༤གསེར་ས་
འོག་ཏུ་བཅུག་ཀྱང་འོད་ནམ་མཁར་འཕྲོ་ བའི་དཔེ་ཇི་བཞིན་སུས་ཀྱང་བཀག་འགོག་
བྱེད་ཐུབ་པའི་གནས་མེད་དོ།།
• 100 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
གཉིས་པ། སྙན་རྩོམ་རང་ངོས་ཀྱི་དགེ་མཚན་རགས་བཤད།
༡. བརྗོད་བྱའི་བསྟན་དོན་དང་བསམ་བློའི་ཁྱད་ཆོས་སྐོར།
“རྩོམ་རིག་གིས་སྤྱི་ཚོགས་ཀྱི་འཚོ་བའི་སྣང་ཚུལ་མཐའ་དག་མཚོན་པར་བྱེད་ནུས་
པ་དང་། དངོས་པོ་དང་བསམ་བློ། ཕྱི་ལུས་ཀྱི་རྣམ་པ་དང་སེམས་ཀྱི་འགྱུར་བ་ལ་
སོགས་པ་རྣམས་ཐད་ཀར་མཚོན་ཐུབ” 0 པ་བཞིན། བྱེ་བྲག་སྙན་ངག་ལ་མཚོན་
ནའང་ཕྱི་རོལ་གྱི་དངོས་པོའི་འཕོ་འགྱུར་དང་བྱ་བ་ལེགས་ཉེས། ནང་སེམས་ཀྱི་འཆར་
སྣང་སྣ་ཚོགས་ནས་འགུལ་སྐྱོད། ཡིད་མུག ཞེན་ཆགས། བརྩེ་དུང་སོགས་མདོར་
ན་སྣོད་བཅུད་ཀྱིས་བསྡུས་པའི་ཤེས་བྱ་ཡོད་དོ་ཅོག་གི་སྣང་བརྙན་དང་ངོ་བོ་རྣམས།
ཐུན་མིན་གྱི་ཚིག་སྦྱོར་སྤེལ་སྟངས་དང་མཚོན་ཐབས་སྣ་ཚོགས། ཤུགས་དྲག་པོའི་ཚོར་
འདུ་སོགས་ཀྱི་ལམ་ནས་མངོན་པར་མཚོན་ཏེ། སྒྱུ་རྩལ་གྱི་བདེན་སྣང་གིས་ཀློག་མཁན་
ལ་དགའ་སྐྱོ་ཅི་རིགས་ཀྱི་མྱོང་ཚོར་བཅོས་མ་མ་ཡིན་པ་ཞིག་སློང་ཐུབ་དགོས། དེ་ལྟར་
བྱུང་ཚེ་ད་གཟོད་དེ་འདྲའི་སྙན་ངག་གང་དང་གང་ཡིན་ཡང་ཚད་ངེས་ཅན་ཞིག་གི་སྟེང་
ནས་ལེགས་འགྲུབ་བྱུང་འདུག་ཅེས་བརྗོད་ཆོག་པ་ཡིན། ཚད་གཞིའམ་རྩ་དོན་འདིའི་
སྟེང་ནས་བལྟས་ན་སྐུ་ཞབས་ལྗང་བུའི་སྙན་རྩོམ་སྤྱི་ཁྱབ་ནས་ཚད་མཐོན་པོར་སླེབས་
ཡོད་དེ། དཔེར་ན། བརྗོད་དོན་གྱིས་དུས་རབས་འདིའི་རྙོག་འཛིང་གི་གནས་བབ་
མཚོན་ཞིང་སློབ་གསོ་དང་ཡར་སྐུལ་གྱི་རང་བཞིན་ལྡན་པའི་སྙན་ངག་ཁག་ཅིག་དཔེར་
དྲངས་ན། （ལྷ་ས༔ དང༌ （ལག་པ་མང་བོy (གཟུགས་མེད་ཀྱི་གཏུབ་གྲི༔ (མི་སེར་
གྱི་ཚབ་བྱས་ནས་གྲོང་ཁྱེར་སྲིད་གཞུང་ལ་ཕུལ་བའི་སྙན་ཞུའི་ཡི་གེ》སོགས་ལྟ་བུ་སྟེ།
ཚབ་མཚོན་རང་བཞིན་གྱི་བརྩམས་ཆོས་འདི་དག་གིས་ད་ལྟའི་བོད་ཀྱི་སྤྱི་ཚོགས་སྟེང་གི་
• 101 -



བདེན་པའི་ལེའུ།
ཉམས་རྒུད་འབྱུང་བཞིན་པའི་མི་གཤིས་དང་ཁོར་ཡུག་སོགས་ཀྱི་སྣང་ཚུལ་མང་བོ་རྗེན་
པར་སྔོག་འདོན་བྱས་ཡོད་པ་ནི། ང་ཚོས་ནམ་ཡང་སངས་རྒྱས་རློན་པ་དངོས་སུ་
བཞུགས་པར་རློམ་པའི་ལྷ་ས་རུ་ད་ལྟ “གཡེམ་དྲི་དམར་དྲིཆང་དྲི།” སོགས་འཐུལ་
བཞིན “ཟི་ཁྲོན་ཟ་ཁང་གི་ལྷན་པ་འབྱར” ཏེ་ “ནང་མ་སྤྲོ་སྐྱིད་ཁང་གི་འདབ་ར་འགྲིག
པས། ལྷ་ས་ནི་ “ལྷ་ས ” མ་ཡིན་པར་ “ཕོན་ཆེ་བའི་རྒྱ་མེན་གྱི་ཚལ་ལགས ” ཞེས་སྡོམ་
ཚིག་བཀོད་ཅིང་། དཔལ་འབྱོར་གྱི་ཡོ་ལང་ཆེས་ཆེར་རྒྱས་ཤིང་མིའི་རིགས་ཀྱི་སྙིང་
ཁམས་བདག་འཛིན་གྱིས་བསླུས་དྲགས་པའི་དུས་རབས་ཀྱི་ཁུག་པ་འདིར། ས ལག་པ་
མང་བོས་བྲེལ་བྲེལ་ཟང་ཟིང་ངང་ནས/འཕྲོག་རེས་རྒྱག་གིན་འདུག།གསོད་རེས་བྱེད་
ཀྱིན་འདུག ་ ལ་དངོས་པོའི་དཔལ་ཡོན་གྱི་འཐབ་འཛིང་འདིའི་ཁྲོད་ཐ་ན་རང་གི་ བ ཨམ་
ཅོག” ཀྱང་ “བཅད་སོང” བས། མཇུག་མཐར་ང་ཚོས་ “ནང་མ་སྤྲོ་སྐྱིད་ཁང་གཅིག་
བུང་ལ་ཅིས་ཀྱང་འཇོག་གནང་རོགས་ { འདི་ལ་གོ་བ་གཞན་ཞིག་ཀྱང་འདུག)ཞེས་
ཐབས་རྡུགས་ཀྱི་འོ་དོད་ཙམ་འབྱིན་པ་ལས་ཐབས་གཞན་མེད་པ་ཆགས་པའི་དུས་
རབས་ཀྱི་སྐྱོ་གར་འདི་ཉིད་ཐུན་མིན་ངག་གི་སྒྱུ་རྩལ་གྱིས་ཀློག་མཁན་གྱི་མིག་ལམ་དུ་
བསྟར་ཏེ། བརྩམས་ཆོས་ཀྱི་དངོས་ཤུགས་གང་རུང་ནས་རུལ་སུངས་ཀྱི་རྣམ་པ་
་རྣམ་པ་སུན་
འབྱིན་སྒོས་མིའི་རིགས་ཀྱི་སྤྱི་ཚོགས་ནང་མཐུན་སྒྲིལ་དང་བྱམས་བརྩེ། ལྷག་བསམ་
དང་རོགས་རེས་ཀྱིས་ཁྱབ་པ་ཞིག་ཡོང་བར་འབོད་སྐུལ་བཏང་ཡོད།
ད་དུང་སྙན་རྩོམ་ སྟེང་འོག༔ དང༌ རྨི་ལམ༔ (ངོས་གཞན་ཞིག) སོགས་ལས།
ཕྱི་སྣོད་ཀྱི་འཇིག་རྟེན་ཏེ་ང་ཚོའི་འཚོ་རྟེན་དུ་གྱུར་བའི་རང་བྱུང་ཁམས་ཆེན་པོ་འདིར་
མིའི་རིགས་ཀྱི་ཧམ་སེམས་ཀྱིས་རྒོལ་དྲགས་པས། དངོས་པོའི་ཐོན་ཁུངས་ཕུན་སུམ་
- 102 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཚོགས་པའི་མཐོ་སྒང་གི་རི་ཆུ་ནགས་གསུམ་སོགས་ལ་ཉམས་རྒུད་ཚབས་ཆེན་ཐེབས་ཏེ།
མི་དང་རང་བྱུང་ཁམས་བར་གྱི་འགལ་བ་ཛ་དྲག་ཏུ་གྱུར་ནས་རང་བྱུང་ཁམས་ཀྱིས་ཕྱིར་
མིའི་རིགས་ལ་རྒོལ་ལན་སྤྲོད་བཞིན་པའི་ “ འཐབ་འཛིང” གི་རྣམ་པ་རྗེན་པར་བསྟན་
ཡོད་དེ། “གཏེར་ཁ་བསྔོགས་ཤུལ་གྱི་ས་འོག:སྦྲུལ་དང་ཙི་ཙིས་བཟུངབཙས་མ་བརྔས་
ཤུལ་གྱི་ས་བླནོར་དང་མཚོན་ཆས་རྩོད་” ཅིང་། “གནས་གང་ན་ཡང་། | ཚང་ཚིང་གི་
ནགས་ཚལ་དང་། དྭངས་གཙང་གི་རྒྱུཊ་ཆུ་མི་མཐོང་” བར་གྱུར་བས། ཁོར་ཡུག་གི་
མཛེས་སྡུག་ཡོད་ཚད་རྨེག་མེད་དུ་སོང་ནས་མིག་ལམ་དུ་སྣང་བ་ནི་མུ་མེད་ཀྱི་བྱེ་ཐང་
དང་གྲོག་རོང་ཁོ་ན་ཡིན་ཞིང་། རི་མཐོ་ས་གཙང་གི་ཡུལ་གྲུ་ཀུན་ཏུ་ཁོར་ཡུག་འབག་
བཙོག་བཟོ་བའི་ • གྲོང་ཁྱེར་གྱི་རྒྱུ་མ་གཞུང་ལམ་དང་སྐད་ཅོར་གྱིས་གྲུབ་ཅིང་། “རྒྱུ་
མའི་ནང་ནད་འབུ་དང་རྒྱུ་མ་རང་གིས་ཁེངས་བཞག ” ང་ཚོ་ -གཉིད་ལས་སད་དང་མ་
སད་ལ་ཁྱད་པར་མི་འ དུག” ཅེས་ས་ཆེན་པོར་མི་སེམས་གཡོ་བར་བྱེད་པའི་གདུང་
དབྱངས་དཀྲོལ་ཏེ། མིའི་རིགས་ཀྱིས་ཚད་ལས་བརྒལ་བའི་ཧམ་སེམས་ཆེན་པོས་
གནས་སྐབས་ཀྱི་ཁེ་ཕན་ཁོ་ནའི་ཆེད་དུ་མིག་གིས་རྡོག་སྣེ་གཅིག་བུར་བལྟས་ནས་རང་
བྱུང་ཁམས་ལ་གནོད་སྐྱོན་དང་གཏོར་བརླག་བྱེད་པ་མྱུར་བར་མཚམས་བཞག་
དམིགས་རྒྱང་རིང་བོས་གཅེས་སྤྲས་དང་སྲུང་སྐྱོར་སྒོས་མི་དང་རང་བྱུང་ཁམས་གཉིས་
ཀྱིས་ཕན་ཚུན་རྟིང་སྐུལ་དང་ཕན་ཚུན་འཕེལ་རྒྱས་སུ་གཏོང་རེས་བྱས་ཏེ། གཅིག་ལ་
གཅིག་བརྟེན་གྱིས་ཡུན་རིང་དུ་འཚོ་དགོས་པའི་ཁ་ཕྱོགས་དང་གནས་ལུགས་ར་སྤྲོད་
བྱས་ཡོད། དེ་བས་གོང་གསལ་སྙན་ངག་འདི་དག་གི་བརྗོད་བྱའི་ཐད་ནས་ད་ཡོད་སྤྱི་
ཚོགས་འཚོ་བ་ལས་བྱུང་བའི་ཁ་ཚ་དགོས་གཏུག་གི་སྣང་ཚུལ་དག་བསལ་འདོན་བྱས་པ་
-103-



བདེན་པའི་ལེའུ།
ཐུ་ཞིང་། ཡར་སྐུལ་དང་ལེགས་བཅོས་ཀྱི་བསམ་བློ་གཏིང་ཟབ་པ་དང་། སྤྱི་ཚོགས་
ཀྱི་འགན་འཁྲིའི་འདུ་ཤེས་ཤུགས་ལྕི་བས། དུས་རབས་འདིར་མཁོ་བའི་སུན་འབྱིན་རྩོམ་
ཡིག་ལེགས་པོ་དག་ཏུ་མཐོང་ངོ༌།།
༢. རྗོད་བྱེད་ཀྱི་ཚིག་དང་སྒྱུ་རྩལ་མཚོན་ཐབས་ཀྱི་ཁྱད་ཆོས་སྐོར།
མཚན་ཉིད་སྨྲ་བའི་ཁྱུ་མཆོག་ཧེ་གར་གྱིས་ “སྙན་ངག་གི་རྣམ་པའི་མཚོན་བྱེད་ཕུན་
སུམ་ཚོགས་ཤོས་ནི་ཐ་སྙད་ཀྱི་བཀོད་སྒྲིག་ཡིན” (@ཞེས་གསུངས་པ་བཞིན། སྙན་ངག་
གང་དང་གང་གི་བརྗོད་ཡུལ་དུ་གྱུར་བའི་མྱོང་བ་ཟབ་མོ་དང་རྟོག་པ་གསར་བ་ཐོན་
པའི་ཡིད་ཀྱི་འཆར་བརྙན་སྣ་ཚོགས་པ་རྣམས་རྗོད་བྱེད་ཚིག་གི་ལམ་ནས་སྤེལ་ཅིང་།
ཀློག་མཁན་ལ་ཕན་པའི་གསོས་སུ་སྨིན་པར་བྱེད་རྒྱུ་ནི་ཧ་ཅང་གལ་ཆེ་ཞིང་། དེ་ལའང་
ཐོག་མར་གང་གི་ལམ་ནས་བརྩམས་པའི་སྐད་དང་ཡིག་རིགས་ལ་བྱང་ཆུབ་དགོས། དེ་
ལ་བྱང་ཆུབ་ནས་རྗོད་བྱེད་ཀྱི་ཐ་སྙད་བཀོད་སྒྲིག་བྱས་པ་ལེགས་ཚེ་ད་གཟོད་ངག་
དོན་དེ་ཉིད་ཤེས་རྒྱུད་ལ་འདྲེན་ཞིང་། དེ་ནས་རྟོག་པ་སྤྲོས་པས་སྒྱུ་རྩལ་གྱི་སྣང་བརྙན་
དེ་གསལ་བོར་མཚོན་ཐུབ་པ་ཡིན། དེ་བས་སྐུ་ཞབས་ལྗང་བུའི་ （སྙན་དེབ》འདིའི་
ནང་གི་སྙན་རྩོམ་རེ་རེའི་ངོས་ནས་བཤད་ནའང་། རྗོད་བྱེད་ཚིག་གི་སྡེབ་སྦྱོར་དང་ཐ་
སྙད་ཀྱི་བཀོད་སྒྲིག་ཕུན་སུམ་ཚོགས་ཤིང་སྒྱུ་རྩལ་གྱི་མཚོན་ཐབས་སྣ་མང་སྤྱད་ཡོད་པས།
ད་ལྟའི་བོད་ཀྱི་སྙན་ངག་གི་ཁྲོད་ཆེས་ལེགས་པའི་ཚད་གཞིར་སླེབས་འདུག་སྟེ། དཔེར་
ན། （ལྷག་བཅས༔ དང༌ (སྙིགས་མ་ལྔ་བདོགཟི༡}《གཟི ༨） སོགས་ལས། སྔ་མ་
གཉིས་ཀྱི་རྗོད་བྱེད་ཚིག་ལུས་ཀྱི་ཆ་ནས་བོད་ཀྱི་ཚིག་རྒྱན་རིག་པ་དང་སྡེབ་སྦྱོར་རིག་པ།
སུམ་རྟགས་དག་གསུམ་བཅས་ཀྱི་དགོངས་པ་དང་མི་འགལ་བ་གཞིར་བཅས། གང་
- 104 -



པ་
གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བརྗོད་པར་འདོད་པའི་དོན་དེ་ཉིད་ཧ་ཅང་བྱང་ཆ་དོད་པོ་དང་གུ་ཡངས་པོའི་སྒོ་ནས་
རྗོད་བྱེད་ཚིག་གི་ཕྲེང་བའམ་ངག་གི་རྒྱུན་དུ་སྤེལ་བས། ཚིག་སྦྱོར་ཤིན་ཏུ་མཛེས་པར་
མཐོང་ལ། ད་དུང་སྙན་རྩོམ་འདི་གཉིས་ལ་དམིགས་བསལ་གྱི་ཁྱད་ཆོས་ཤིག་ཡོད་པ་
ནི་ “དེ” དང༌ “ ཏེ” མང་བོ་བསྐྱུར་ཡོད་པ་རེད། སྤྱིར་ན་སྙན་རྩོམ་ཐུང་གྲས་ཤིག་གི་
ཚིག་གི་སྔ་ཕྱི་བར་གསུམ་ཁྱོད་རྣམ་དབྱེ་དང་ཚིག་ཕྲད་མང་བོ་བསྒྱུར་ཟློས་སུ་བཀོད་པ་
ནི་ཆེས་མི་མཛེས་ཤིང་། ཐ་སྙད་ལ་རྫོབ་སྐྱེལ་བ་དང་བཟློས་སྐྱོན་དུའང་འགྲོ་སྲིད་ （ ལྷག་
པར་དུ་རང་མོས་སྙན་ངག་ལ་འདི་དག་བསྡུ་ཅི་ཐུབ་བྱས་ན་བཟང)མོད། འདིར་
བརྗོད་པའི་ “དེ” དང༌ “ ཏེ” གཉིས་ནི་དེ་ལྟ་བུའི་སྐྱོན་དུ་མི་འགྱུར་བར་མ་ཟད། ད་
དུང་སྙན་ངག་གི་ཚིག་དོན་གཉིས་ཀའི་ཆར་ཐུན་མོང་མ་ཡིན་པའི་སྙན་ཆ་དང་མཛེས་
པའི་ནུས་པ་བླ་ལྷག་ཏུ་ཐོན་ཡོད་ཅིང་། ཡིག་འབྲུ་རེ་རེ་བསྐྱར་ཟློས་སུ་བཀོད་པས་
གཏིང་ཟབ་མོའི་བརྗོད་དོན་སྣ་ཚོགས་ལུ་གུ་རྒྱུད་དུ་བསྟར་ཏེ། ཀློག་མཁན་ལ་བཅོས་
མིན་ཚོར་སྣང་གི་རླབས་རྒྱུན་གཅིག་རྗེས་གཉིས་མཐུད་དུ་སློང་ཞིང་། བསམ་གཞིག་གི་
གཡོར་གྲུ་སྒྱུ་རྩལ་གྱི་མཚོ་ཀློང་དུ་སྐྱེལ་བར་བྱེད་པའི་རྨད་བྱུང་ཚིག་སྦྱོར་གྱི་ཐབས་རྩལ་
འདི་ལྟ་བུ་ནི། （ལང་ཚོའི་རྦབ་ཆུ》 བྱུང་བ་ནས་ད་ལྟའི་བར་མཐོང་མ་མྱོང་བའི་གསར་
བཏོད་ཀྱི་ལག་རྗེས་ཤིག་ཏུ་མཐོང་ལ། སྒྱུ་རྩལ་མཚོན་ཐབས་ཀྱི་ཆ་ནས་བཤད་ན་
ཕྱིར་འདོན་རང་བཞིན་དང་འཆར་ཡན་རང་བཞིན་གྱི་མཚོན་ཐབས་སོགས་སྤྱད་དེ་
རྩོམ་པ་བོའི་ཡིད་ཀྱི་ཤུགས་དྲག་པོའི་ཚོར་འདུ་སྣ་ཚོགས་དང་འགྱུར་བ་རེ་རེའི་ནུས་པ་
འབུར་དུ་བཏོད་ཡོད་ཅིང་། མཚོན་ཚུལ་གྱི་དབང་དུ་བྱས་ནའང་སེམས་ཀྱི་ཆགས་སྡང་
སོགས་དངོས་པོ་གང་ཞིག་ཞིབ་འབྲི་བྱེད་པའི་གོ་རིམ་ཁྲོད་དུ་ངང་ཆུང་ཉམ་ཞན་པའི་
- 105-



བདེན་པའི་ལེའུ།
ཚུལ་དུ་ཐོན་པ་ལྟ་བུ་མ་ཡིན་པར། ཕུགས་འདུན་གྱི་ཡུལ་དེ་འགྲུབ་ཆེད་མངོན་སུམ་
སྣང་བའི་འཚོ་བ་དང་བརྒལ་ནས་རང་སྣང་རྟོག་པ་འཕེལ་བའི་ཆོས་ཉིད་ལྟར་ཡིད་
འགྱུར་དེ་ཉིད་ཐུ་འོད་བརྡོལ་བ་བཞིན་ལྷོག་ལྷོག་ཏུ་ཐོན་པར་བྱས་འདུག དེར་མ་
ཟད་ད་དུང་སྙན་རྩོམ་འདི་གཉིས་ཀྱི་ཐོག་མཐའ་བར་གསུམ་དུ་རྩོམ་པ་བོས་རྟོག་འཆར་
ཡངས་པོར་སྤྲོས་ཤིང་འདོད་བློ་དང་རེ་སྙེག་ལ་བཀག་འགོག་མེད་པར་ཡིད་ཀྱི་འདུ་བྱེད་
ལ་རང་སྣང་གི་ཤེད་ཆེ་བ་དང་། མིའི་རིགས་ཀྱི་ཤེས་རིག་གི་ཉིང་བཅུད་དེ་མཚན་ཉིད་
སྨྲ་བའི་ལྟ་བ་སོགས་ཀྱིས་མཛེས་པར་བརྒྱུན་ཡོད་པས། སྔོན་ཆད་ཀྱི་ “མཚོན་ཐབས་
གཅིག་རྐྱང” གི་རྣམ་པ་ལས་ཆེས་ཆེར་ཁྱད་དུ་འཕགས་འདུག་སྙམ།
གོང་གསལ་གྱི་སྙན་ངག་དག་ལས་ཕྱི་མ་གཉིས་ཀྱི་ཁྱད་ཆོས་གཙོ་བོ་ནི་། རྗོད་བྱེད་
ཀྱི་ཚིག་འབྲུ་ཉུང་བསྡུས་ཤིག་གི་བཀོད་སྒྲིག་འོག་བརྗོད་བྱའི་དོན་རྒྱ་ཆེན་པོ་ཞིག་སྟོན་པ་
དེ་ཡིན། དཔེར་ན། （གཟི༡）ཡིས་（མིག་གསུམ་པ）(འདི་ནི་རིག་རྒྱམ་གྱིས་བརྩམས་
ཤིང་ao02 ལོའི་（སྦྲང་ཆར》དེབ་དང་བོ་དང་གཉིས་པར་གསལ) ལྟ་བུའི་སྒྲུང་འབྲིང་
ཞིག་གི་བརྗོད་དོན་ཧྲིལ་བོ་སྙན་ངག་གི་ཚིག་རྐང་དྲུག་གི་ནང་དུ་ཤོང་བར་བྱས་ཡོད་
ཅིང་། （གཟིར༔ ཡིས་ཀྱང་ “ཕར་ལྟ་བྱེད་དེ ལོང་བར་གྱུར་ནས་བལྟ་བྱའི་ཡུལ་དུ་
འཁུམེས༔ ཞེས་སྟབས་བདེ་ཡི་ཚིག་རྐང་གསུམ་གྱི་ལམ་ནས་རྩོམ་པ་བོ་རང་ཉིད་ཀྱི་
སེམས་ཁོང་གི་བཟོད་དཀའ་བའི་ན་ཟུག་དང་སྐྱོ་གདུང་། སྡུག་ཡུས་སོགས་ཀྱི་ཚོར་བ་
དང་ད་ལྟའི་སྤྱི་ཚོགས་ཀྱི་ཡ་ང་བའི་རྒྱབ་ལྗོངས་དེ་ཉིད་ཐད་ཀར་མ་བརྗོད་པར་ གཟི ས
ལྟ་བུའི་དམིགས་བསལ་གྱི་ཁྱད་ཆོས་འཛོམས་པའི་དངོས་པོ་ཞིག་གི་སྟེང་དུ་བརྗེས་སྤོར་
བྱས་ཤིང་། “དེ་ཉིད་ཀྱི་ངོ་བོ་རོ་གཅིག་ཏུ་གྱུར་བའི་སྒྱུ་རྩལ་ཡུལ་ཁམས་ལྷུན་གྱིས་གྲུབ་
- 106-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
པ་དེས་སྨྲ་བརྗོད་ལས་འདས་པ འི་འདང་རྒྱུག་རྒྱུ་ཞིག་དང་། བྲོ་བ་མྱོང་རྒྱུ་
ཞིག ཀློག་པ་བོའི་ཀུན་རྟོག་འཕྲོ་སའི་ཡུལ་ཡངས་པོ་ཞིག་བསྐྲུན་པ་ཡིན” (ིལ།
མཚོན་ཐབས་ཀྱི་ཕྱོགས་ནས་བརྗོད་དོན་ཟུར་ཤུགས་ནས་སྟོན་པའི་མཚོན་བྱེད་རིང་
ལུགས་དང་བསྡུས་བརྗོད་རིང་ལུགས། ཡུལ་ལྗོངས་མཉམ་བསྲེས། ཚོར་འདུ་བརྗེས་
སྤྱོར་སོགས་ཀྱི་ཐབས་ལམ་སྤྱད་པ་ཆེས་ལེགས་ཤིང་བརྗོད་བྱའི་བྱུབ་ཁོངས་ཤིན་ཏུ་རྒྱུ་ཆེ་
བས། “མེ་ཏོག་གསར་བ་གཅིག་ལས་དབྱར་དུས་ཤེས།། ཤིང་ལོ་སེར་བོ་གཅིག་ལས་སྟོན་
དུས་ཤེས།། སྙན་རྩོམ་བཟང་བོ་ཚིག་ཉུང་དོན་མང་བ།། རྡུལ་ཕྲན་གཅིག་ཏུ་གཟུགས་
ཁམས་འདོམས་པ་བཞིན།།” ཞེས་པ་ལྟར། ཚིག་ཉུང་དོན་རྫོགས་ཀྱི་ཁྱད་ཆོས་ལྡན་པ་
སོགས་དགེ་མཚན་དུ་མས་ཕྱུག་འདུག་གོ།
ད་དུང་ （སྙན་དེབ》འདིའི་ནང་དུ་རེ་རེ་བཞིན་དཔེ་རུ་དྲངས་ཏེ་དཔྱད་བརྗོད་
སྤེལ་འོས་པའི་སྙན་ངག་དུ་མ་ཞིག་ལྷག་ཡོད་ཀྱང་། འདིར་སྐུ་ཞབས་ཁོང་དང་ཁོང་གི་
ཆེས་ལེགས་པའི་བརྩམས་ཆོས་ཀྱི་ཚབ་མཚོན་བྱེད་ཐུབ་པའི་སྙན་ངག་ཁ ག་ཅིག་
དམིགས་ཀྱིས་བསལ་ནས། རང་བློས་དཔོག་ཚོད་ཀྱིས་དཔྱད་བརྗོད་དམ་ བ ངོ་
སྤྲོད” ཅུང་ཙམ་བྱས་ཁུལ་ཡིན་ལ། སྙན་རྩོམ་ཡོད་ཚད་ཀྱི་བརྗོད་བྱ་དང་བསམ་བློ།
བརྩེ་དུང་། ཕུགས་འདུན། སྒྱུ་རྩལ་གྱི་མཚོན་ཐབས་སོགས་ཚང་མ་སྔོག་འདོན་དང་
གསེད་འགྲོལ་བྱེད་པའི་ཡོན་ཚད་ཀྱིས་དབུལ་བ་དང་ཞིབ་ཕྲའི་སྒོ་ནས་བརྗོད་པའི་
སྤོབས་པ་དང་སྙིང་ཁམས་ཆུང་བས། སྙན་རྩོམ་རང་ངོས་ཀྱི་དགེ་མཚན་རགས་བཤད་
བྱེད་པ་རེ་ཞིག་འདི་ཙམ་གྱིས་འཐུས་པར་བྱས་པ་ཡིན་ཏེ། ཇི་སྐད་དུ། དགེ་ཆོས་
མཆོག་གིས། ཇི་ལྟར་དངོས་པོའི་གཤིས་ལ་ཉེ་གྱུར་བ།། དེ་ལྟར་མཁས་པའི་ཚིག་ནི་ལྷུག་
• 101-



བདེན་བའི་ལེའུ།
འགྱུར་བས།། རང་བཞིན་ཉིད་ཀྱིས་ཕྲ་བའི་ཆོས་རྣམས་ཀུན། སྨྲ་བསམ་བརྗོད་པའི་
ཡུལ་ལས་འདས་པར་བཤད།།ཅེས་གསུངས་པ་ལྟར་ལགས་སོ།།
གསུམ་པ། མཇུག་ཏུ་ཞུས་བའི་གཏམ།
སྐུ་ཞབས་ལྗང་བུས་ང་ཚོར་བཤད་རྒྱུར་ “བློ་ཐག་རྦད་ཆོད་ངང་ནས་འདས་ཟིན་པ་
དག་བསྒྱུར་ཅིང་རྫུན་གཏམ་གྱིས་གྲུབ་པའི་དོན་སྤྱི་དག་དང་ཁ་བྲལ་ཏེ་ད་དུང་འཚོལ་
རྒྱུ་ཞིག་དང་བཙལ་ན་རྙེད་རྒྱུ་ཞིག་ཡོད་འདུག” ཅེས་ཟེར་ཏེ། ཐོབ་ཟིན་པའི་གྲུབ་
འབྲས་ལ་ཆོག་ཤེས་མི་བསྒོམས་པ་དང་མཐའ་མཇུག་གི་རྒྱལ་ཁར་རྨི་ལམ་ལྟ་བུའི་སྟོང་
བསམ་མི་གཏོང་བར། གཞར་ཡང་སྙན་ངག་གི་རྒྱལ་ཁམས་ཡུན་གྱིས་འགྲིམ་སྟེ། སྒྱུ་
རྩལ་རབ་འབྱམས་མའི་གསང་བའི་མཆོག་སྦྱིན་མངར་མོའི་ལོངས་སྤྱོད་ལ་ཚིམས་མེད་
རོལ་བཞིན། རོལ་དབྱངས་ཀྱི་བཞུར་རྒྱུན་ཁོ་ནས་སྣོད་བཅུད་ཀྱི་འཇིག་རྟེན་འདི་ཉིད་
དབང་དུ་བསྡུ་བར་ཅིའི་མི་བརྩོན། —འདི་ནི་རླབས་ཆེན་གྱི་སྙན་ངག་པ་ཁོང་གི་སྙིང་
ཁོང་ལས་བརྡོལ་བའི་ཕུཊ་འདུན་གྱི་མེ་རི་དང་། དེའི་ཆོད་སེམས་དང་ཡིད་ཆེས་ཀྱི་
འགྱུར་བ་རེ་རེ་བཀག་འགོག་མེད་པར་མཁའ་རུ་འཕྱུར་བའི་མི་སེམས་འགུལ་སྟངས་
ཤིག་གི་སྣང་ཚུལ་རེད།
དེ་བས་སྐུ་ཞབས་ཁོང་ཉིད་དབྱངས་ཀྱི་ཚིགས་མལ་རེ་རེར་སླེབས་ཚེ། ངལ་གསོའི་
དབུགས་དབྱུང་ཙམ་ཡང་མི་བསྟེན་པར། ང་ཚོར་གསེར་མདོག་གི་སྟོན་འབྲས་སྩོལ་
གྱིན་མུ་མཐུད་ལམ་དུ་ཆས་རྩིས་ཡོད་ཙ་ན། ང་ཚོས་ཀྱང་ཁོང་གི་འགྲུལ་བཞུད་ཀྱི་སྔ་ཕྱི་
ཧྲིལ་བོ་སེམས་ཀྱིས་འཚོ་བཞིན། ཁོང་གིས་སྣེ་དྲངས་པའི་དེང་རབས་བོད་ཀྱི་རྩོམ་རིག་
འདི་ཉིད། དུས་རབས་ཉེར་གཅིག་པའི་འཛམ་གླིང་རྩོམ་རིག་གི་གར་སྟེགས་སྟེང་དུ་མི་
- 108-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
འགྱངས་པར་མངོན་ཐུབ་པའི་སྨོན་འདུན་སེམས་གཏིང་ནས་ཞུས་པ་ལགས། །
༢༠༠༢. ༩, ༡༢
མཆན་འགྲེལ།
2 (ད པལ་དོན་གྲུབ་རྒྱུ ལ་གྱི་གསུང་འབུམ༔ པོད་གསུམ་པ་དཔྱད་རྩོམ་ཕྱོགས་
བསྒྲིགས>ཀྱི་ཤོག་ངོས་༡༦༦བར་གསལ།
© སྙན་ངག་པ་ཡན་དབྱིས་མཛད་པའི་（སྙན་ངག་དང་མཛེས་སྡུག་སྐོར་གྱི་འབེལ་
གཏམ༔ ཞེས་པའི་ཤོག་ངོས་༡ ༢༦པར་ལུང་དྲངས་པ་ལྟར་བཤུས་པའོ།།
༧ བདུད་ལྷ་རྒྱུལ་གྱིས་བརྩམས་པའི་（སྙན་ངག་གསར་རྙིང་གཉིས་ཀྱི་ཐོག་མའི་གཤིབ་
བསྡུར་ལས་དྲངས།
གྱི དོར་ཞིས་བརྩམས་པའི་（སྙན་ཚིག་རིག་པའི་ཤེས་བྱ་གནད་བསྡུས》 ལས་དྲངས་
པའོ།།
- 109-



བདེན་པའི་ལེའུ།
དག་གི་སྒྱུ་རྩལ་གླེང་བ།
-རྡོ་བ་ཆོས་གྲགས་ལས་འཕྲོས་ཏེ་ད་ལྟའི་བོད་ཀྱི་གཞས་གཏོང་མཁན་རྣམས་ཀྱི་གནད་དོན་སྐོར་
བཤད་པ།
དང་བོ། གླེང་གཞི།
ད་ལྟའི་བོད་ཀྱི་སྤྱི་ཚོགས་ནང་དཔལ་འབྱོར་དང་རིག་གནས། མིའི་བསམ་བློ་
སོགས་ཕྱོགས་གང་ཅིའི་ཐད་ནས་སྔོན་ཆད་དང་བསྡུར་ཚེ་ཉིན་རེ་ལས་ཉིན་རེར་འཕེལ་
རྒྱུས་བྱུང་དང་འབྱུང་བཞིན་ཡོད་པ་དང་། དེ་བཞིན་བོད་ཀྱི་རོལ་མོ་དང་གླུ་གཞས་ཀྱི་
རིག་གནས་འདིའང་ད་ལྟ་འཕེལ་རྒྱས་ཀྱི་ཚ་རླབས་མཐོ་རུ་འཕྱུར་གྱིན་པའི་དུས་སྐབས་
ཤིག་ལ་ཐོན་འདུག དཔེར་ན་དུས་རབས་ཉི་ཤུ་བའི་ཡར་སྔོན་དུ་རང་རེ་བོད་ཀྱི་
དམངས་ཁྲོད་ན་མ་གཏོགས་གླུ་གཞས་གཏོང་མཁན་མང་བོ་བྱུང་མྱོང་མེད་པས་ཕྱོགས་
ཡོངས་ནས་འཕེལ་རྒྱས་ཀྱི་མྱུར་ཚད་ཧ་ཅང་དལ་བར་སྣང་སྟེ། དུས་རབས་དེའི་ཡར་
སྔོན་གྱི་ལོ་ངོ་སྟོང་ཕྲག་མང་བོའི་རིང་གི་འཕེལ་རྒྱས་ཀྱི་ཚད་གཞི་དང་ཉེ་དུས་ཀྱི་ལོ་ཉི་ཤུ་
ལྷག་གི་ནང་བྱུང་བའི་འཕེལ་རྒྱས་ཀྱི་ཚད་གཞི་གཉིས་གཏན་ནས་དོ་མི་མཉམ་པ་ནི་ལོ་
རྒྱུས་ཀྱི་དོན་དངོས་ཤིག་ཏུ་འཁུམས་སོ།། དེ་བས་དུས་རབས་ཉི་ཤུ་བ་དང་ཉེར་གཅིག་
པའི་ནང་དུ་བོད་ཀྱི་གླུ་གཞས་ཀྱི་སྐོར་ནས་ཅུང་ད ག འ་འོས་པའི་འཕེལ་རྒྱུས་འབྱུང་
བཞིན་ཡོད་པ་འདི་ནི། གོང་སྨྲས་བཞིན་ཕྱོགས་ཡོངས་ནས་ད པལ་ཡོན་གཉིས་ཀྱི་
འཕེལ་རྒྱུས་དང་འབྲེལ་བ་དམ་ཟབ་ཡོད་པ་དང་། ལྷག་པར་དུ་ད་ལྟའི་བརྡ་འཕྲིན་གྱི་
- 110-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རིག་པ་དར་བཞིན་པའི་སྐབས་འདི་དང་འཁེལ་བས། འཕེལ་རྒྱུས་ཀྱི་གོམ་སྟབས་ཇེ་
མགྱོགས་སུ་གཏོང་བར་ཕྱིའི་ཆ་རྐྱེན་ཕུན་སུམ་ཚོགས་པོ་འཛོམས་ཡོད། དུས་རབས་འདི་
གཉིས་ཀྱི་ནང་བྱུང་བའི་བོད་ཀྱི་གླུ་གཞས་གཏོང་མཁན་རྣམས་ཀྱི་ཁྲོད་ནས་སྙན་གྲགས་
དང་གྲུབ་འབྲས་དོ་མཉམ་པའི་གླུ་བ་གླུ་མ་ཁག་ཅིག་དཔེར་བགྲང་ན། འདི་ལྟ་སྟེ།
དབུས་གཙང་ས་ཁུལ་གྱི་གླུ་མ་གྲགས་ཅན་ཟླ་བ་སྒྲོན་མ་དང་། ཁམས་ཕྱོགས་ཀྱི་གླུ་བ་
སྐད་གྲགས་ཅན་ཡཱ་དོན། ཨ་མདོའི་ཡུལ་གྱི་ཕུལ་བྱུང་རྡུང་ལེན་མཁན་དཔལ་མགོན་
སོགས་ནི་ད་ལྟའི་ཚབ་མཚོན་མི་སྣར་རུང་བ་དང་། ཉན་མཁན་བརྒྱ་ཆའི་དགུ་བཅུ་
ཡན་ཆད་ཀྱིས་ཁས་ལེན་དགའ་བསུ་བྱེད་ཀྱིན་ཡོད་པའི་གཞས་གཏོང་མཁན་གསུམ་
རེད། དེ་ལས་གཞན་ཉན་མཁན་གྱི་སྒྱུ་རྩལ་རོལ་མྱོང་གི་བློ་སྟོབས་དང་དཔྱད་འཇོག་
གི་ཆུ་ཚད་མཐོ་དམན། རིན་ཐང་ལྟ་ཚུལ་ཐད་ཀྱི་མཛེས་དཔྱོད་ལྟ་སྟངས་མི་འདྲ་བ་
སོགས་ཀྱི་དབང་གིས་ཁས་ལེན་མིན་ཅི་རིགས་ཡིན་པའི་གཞས་གཏོང་མཁན་སྐོར་ཞིག་
ཀྱང་ཡོད་དེ། ཚེ་བརྟན་སྒྲོལ་མ། སྐལ་བཟང་ཆོ ས་སྒྲོན། བདེ་ཆེན་དབང་མོ།
འཛོམ་གཡང་སྒྲོལ་མ། སྐྱིད་བྱམས། བྱུང་མོ་འཚོ་ ཉི་མ་ལྷ་མོ། འཇམ་དབྱངས་སྐྱིད།
བཀྲ་ཤིས་སྒྲོལ་མ། དུང་མཚོ་སྐྱིད། དབྱངས་ཅན་ལྷ་མོ། བསོད་ནམས་དབང་མོ།
འཕྱོངས་ཞོལ་སྒྲོལ་མ། བསོད་ནམས་དབྱངས་ཅན། རྡོ་རྗེ་སྒྲོལ་མ། སྐལ་བཟང་མེ་ཏོག
ཚེ་དབང་ལྷ་མོ། ཚེ་སྐྱིད། ཆོས་མཚོ་སྐྱིད། དབྱངས་ཅན་ལྷ་མཛེས། ཨ་ལན་ཟླ་བ་
སྒྲོལ་མ། རྡོ་རྗེ་ཚེ་བརྟན། བདུད་བྷེ། རྡོ་རེད། ལུ་གུ་རྒྱལ། གདུགས་དཀར་ཚེ་རིང་།
སྨོན་ལམ། ཤེར་བསྟན། རྡོ་བ་ཆོས་གྲགས། གཡུང་དྲུང་རྒྱལ། ཨ་ག ཡང་ཚེ་རིང་།
ཀརྨ་བསྟན་དར། དོན་ཡོད་དོན་གྲུབ། དགེ་འདུན་བཀྲ་ཤིས། བཀྲ་ཤིས་ཉི་མ།
• 111-



བདེན་པའི་ལེའུ།
གངས་བཞུགས། བསྟན་པ་དར་རྒྱས། ནམ་མཁའ། དགའ་ལྡན། བཀྲ་ཤིས་
སོགས་འདིར་ལ་གཞས་དང་དམངས་གླུ་ལེན་མཁན་རྣམས་མ་དྲུངས་པ་ནི་སྒྱུ་རྩལ་༌༌་ལ
ས་རིགས་ཁྲོད་ཁྱབ་ཆེ་ཆུང་དང་ཚད་མཐོ་དམན་
དམན་སོགས་ཡོད་པའི་དབང་
དབང་གིས་ཡིན） ལྟ་
བུའོ།། གོང་གསལ་གྱི་གཞས་གཏོང་མཁན་ཚོའི་ཁྲོད་དུའང་ལྷན་སྐྱེས་ཀྱི་སྐད་ངག་བ་
དེ་མིན་དང་སྦྱངས་སྟོབས་ཀྱི་ཡོན་ཏན་ཡོད་མེད། ཆེད་ལས་སྒྱུ་རྩལ་ 《 གླུ་གཞས)གྱི་
ལས་རིགས་ཡིན་མིན། རང་ཉིད་ཀྱི་སྤྱོད་ལམ་དང་རང་གཤིས་སོགས་ཕྱི་ནང་གི་མ་
ཐུན་རྐྱེན་སྣ་ཚོགས་འཛོམས་མིན་གྱི་དབང་གིས། ཁོ་ཚོས་བླངས་དང་ལེན་བཞིན་ཡོད་པ
འི་གླུ་གཞས་ལས་ལེགས་ཉེས་ཀྱི་ཆ་མི་དང་གྲིབ་མ་འགྲོགས་པ་ལྟར་སྣང་ལ། ལེགས་པ་
འི་ཆ་དེས་རང་རེའི་ངག་གི་སྒྱུ་རྩལ་ཏེ་གླུ་གཞས་འཕེལ་རྒྱས་ཀྱི་རྒྱུན་བསྲིངས་ཤིང་། དེ
ར་གཞོགས་འདེགས་ཀྱི་ནུས་པ་བླ་ལྷག་ཐོན་ཡོད་པ་ནི་སུས་ཀྱང་ཁས་ལེན་བྱེད་རིགས་པ་
ཞིག་གོ།
འདིར་བདག་གིས་ད་ལྟའི་བོད་ཀྱི་གླུ་གཞས་ཀྱི་དགེ་སྐྱོན་ཐད་ཞིབ་འཇུག་བྱས་ནས་
དེའི་མ་འོངས་པའི་འཕེལ་རྒྱུས་ཅི་ལྟར་འབྱུང་བའི་ཐབས་ལམ་གྱི་སྐོར་ལ་དཔྱད་བརྗོད་
ཉུང་བསྡུས་ཤིག་སྤེལ་འདོད་པ་ལ། ཐོག་མར་གསལ
གསལ་བཤད་བྱ་དགོས་པ་ཞིག་ནི། སྤྱིར་
ཁོ་བོར་རོལ་མོའི་གཞུང་ལུགས་དང་ལག་ལེན་གང་གི་ཐད་ནས་ཀྱང་ལྷན་སྐྱེས་དང་
སྦྱངས་སྟོབས་ཀྱི་ཡོན་ཏན་གང་ཡང་མེད་མོད། རང་ཉིད་ཆུང་དུས་ནས་གླུ་གཞས་ལ་
ཧ་ཅང་དགའ་བས་ད་ལྟའི་བར་དུ་རྒྱུལ་ཁབ་དང་མི་རིགས་མི་འདྲ་བ་མང་བོའི་གླུ་
གཞས་སྣ་ཚོགས་ལ་ཉན་མྱོང་བ་དང་། ཉན་ནས་ཀྱང་དེའི་དབྱངས་རྟ་སྙན་མིན་དང་
བརྗོད་བྱ་གཏིང་ཟབ་མིན། ལེན་མཁན་གྱི་ཉམས་འགྱུར་མཛེས་མིན་གྱི་ཐད་རང་བློས་
-112-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དཔྱད་པ་གཏོང་བར་ཞེ་དྲགས་དགའ་བོ་ཡོད། དེ་བས་ཉེ་སྔོན་རྩོམ་སྒྲིག་པ་ཁ་ཤས
ཀྱིས་བདག་ལ་བོད་ཀྱི་གླུ་གཞས་སྐོར་ཀྱི་དཔྱད་བརྗོད་ཅིག་འབྲི་དགོས་པར་སྐུལ་མ་
གནང་བ་དང་སྦྲགས། རང་གིས་ཀྱང་ད་ལྟའི་དཔེ་དེབ་དང་ཚགས་པར་གང་གི་སྟེང་
ནའང་འདིའི་སྐོར་གྱི་སྟོང་ཆ་ཆེན་པོ་ཞིག་ལྷག་ཡོད་པ་མཐོང་ནས་བློ་ཕམ་བྱུང་བཞིན་
ཡོད་པའི་ཁར། ད་ལྟའི་གཞས་གཏོང་མཁན་མང་བོ་ཞིག་གི་སྟེང་ན་སྐྱོན་ཆ་སྐོར་ཞིག་
ཚེར་མ་བཞིན་གཟེང་ནས་ཡོང་གིན་ཡོད་པ་མངོན་སུམ་དུ་མཐོང་བས་སྡོད་མ་ཚུགས་
པར་བགྱི་བ་འདི་དང་དུ་བླངས་པ་ཡིན། འདིར་ད་དུང་བཤད་དགོས་རྒྱུ་ཞིག་ནི།
རྩོམ་འདིའི་ཁ་བྱང་གི་འོག་ཏུ་གསལ་བ་བཞིན་ཆེད་དུ་རྡོ་བ་ཆོས་གྲགས་ལས་འཕྲོས་ཏེ་
གླེང་དགོས་དོན་གཙོ་བོ་ནི། ང་རང་གླུ་བ་གཞན་ལས་ཁོར་ཆ་རྒྱུས་ཅུང་ཟབ་པ་དང་
གཅིག ཁོ་རང་ཉིད་ཀྱིས་ཚིག་དང་དབྱིངས་གསར་རྩོམ་བྱེད་ཀྱིན་ཡོད་པའི་ཁར་དེའི་
ཕྱོགས་ལ་སེམས་ཤུགས་ཆེན་པོ་འཆང་གིན་ཡོད་པ་དང་གཉིས། ཁོའི་གླུ་གཞས་དག་ལ་
གཞན་ལས་ཅུང་རང་རྐྱ་ཐུབ་པའི་ཁྱད་ཆོས་ལྡན་པ་
ད་ཆོས་ལྡན་པ་དང་གསུམ། སྤྱི་ཚོགས་ཁྲོད་གདེང་
འཇོག་ཅུང་མཐོ་བ་དང་བཞི། གསར་བྱུང་གླུ་བ་རྣམས་ཀྱི་ཁྲོད་ནས་གྲུབ་འབྲས་ཅུང་
བཟང་བ་དང་ལྔ། ཁོའི་ད་ལྟའི་བློ་སྦྱོང་དང་ལག་ལེན། བརྩོན་སེམས་གང་ལ་བལྟས་
ཀྱང་མ་འོངས་པར་རེ་བ་ཆེན་པོ་འཆང་རྒྱུ་ཡོད་པ་དང་དྲུག ཁོ་རང་ད་ལྟ་འཚར་
ལོངས་འབྱུང་བཞིན་པའི་སྐབས་དང་བསྟུན་ཏེ་ཁོའི་སྟེང་ནས་ལེགས་ཉེས་ཀྱི་ཆ་རྣམས་
བཤད་ན་གསར་སྐྱེས་པ་ཚོར་ཕན་ཐོག་ཆེ་བའི་རྒྱུ་མཚན་གྱིས་ཁོ་རང་གླེང་གཞིར་འོས་པ་
དང་བདུན་བཅས་ཀྱི་ཆ་རྐྱེན་འདི་དག་གི་དབང་གིས་ཡིན་པ་ལས་གཞན། ངེད་གཉིས་
གྲོགས་པོ་ཡིན་པ་སོགས་ཀྱི་ཐད་ལ་འབྲེལ་བ་ཅུང་ཟད་ཀྱང་མེད་པར་ཡིད་ཆེས་བྱས་ཆོག་
• 113-



བདེན་པའི་ལེའུ།
གོ།
གཉིས་པ། གླུ་གཞས་ཀྱི་བྱུང་བ་སོགས་བརྗོད་པ།
དེ་ཡང་རང་རེ་བོད་ཀྱི་གླུ་གཞས་ཇི་ལྟར་བྱུང་བའི་ཚུལ་ལ་དཔྱད་བརྗོད་པ་ལ་ལས་
སངས་རྒྱས་ཆོས་ལུགས་དང་འབྲེལ་ཏེ་རྒྱ་གར་ལ་ཁུངས་གཏུགས་ཀྱིན་ཡོད་པ་ནི་བདེན་
པར་མ་ངེས་ཏེ། དེའི་བྱུང་ཚུལ་དངོས་ནི་ཡ་ཐོག་གདོད་མའི་སྐབས་སུ་སྤྲ་མི་རྣམས་
ཀྱིས་ཕན་ཚུན་ལ་རྐང་ལག་གིས་བརྡ་སྤྲོད་པའི་གོ་རིམ་ཕྱི་མ་སྟེ་སེམས་ཀྱི་འགྱུར་བ་སྣ་
ཚོགས་ཀྱིས་རྒྱུད་བསྐུལ་བ་ལྟར་ངག་ལས་ཨ་སོགས་ཀྱི་སྒྲ་གདངས་ཕྱུང་བ་ནི་ཆེས་ཐོག་
མའི་ངག་གི་དབྱངས་ཡིན་ལ། དེའི་འགྱུར་ཁུག་ཁྲོད་འདོད་རྒྱལ་གྱི་མིང་དང་དོན་ཅི་
རིགས་སྦྱར་ནས་ངག་ཏུ་གྱེར་བ་ལས་སྐད་བརྡ་བྱུང་ཞིང་དེར་མཐུད་ནས་རིམ་བཞིན་
ལུས་ཤུགས་ངལ་རྩོལ་ཁྲོད་ཀྱི་དགའ་སྐྱོའི་ཆགས་སྡང་སྣ་ཚོགས་ཀྱིས་སེམས་གཡོས་པ་
ལས་བྱུང་བའི་ཚོར་འདུ་དང་དྲན་འཆར་རྣམས་མིང་ཚིག་གི་ལམ་ནས་ངག་གི་གདངས་
སམ་དབྱངས་རྟ་དྲག་ཞན་དང་མཐོ་དམའ། ཕྲ་སྦོམ་ཅི་རིགས་དང་བསྟུན་ཏེ་སྨྲ་སྒོ་
ལས་དབུགས་དབྱུང་གི་ཚུལ་དུ་བྱས་པ་ལས་ཆེས་ཐོག་མའི་གླུ་གཞས་ཀྱི་ས་བོན་ཏེ་
དམངས་གླུ་དང་མགུར་གླུ་སོགས་བྱུང་སྟེ་ད་ལྟའི་ཚད་འདིར་སླེབས་པས་ན། རང་རེ་
བོད་ཀྱི་གླུ་གཞས་འདིའང་མིའི་རིགས་ཀྱི་བྱུང་འཕེལ་དང་འབྲེལ་ཏེ་རང་གི་ས་གནས་
ལས་བྱུང་བ་དང་འདིའི་འབྱུང་ཁུངས་དངོས་ཀྱང་རང་རེའི་བསྐལ་བ་ཡ་ཐོག་གི་དུས་
སྐབས་དེར་གཏུགས་དགོས་པ་བསྙོན་དུ་མེད་པ་ཞིག་རེད། འདིའི་ཐད་ནས་དབྱིན་
ཇིའི་སྙན་ངག་ཞིབ་འཇུག་པ་ཆེན་མོ་ཆའོ་ཀྲི་ཐང་མུའུ་སུན་གྱིས་གླུ་དང་སྐད་ཆ་སོགས་
ནི་ཆེས་ཐོག་མའི་མིའི་རིགས་ཀྱི་ངག་གི་གདངས་
ས་སམ་ང་རོ་ལས་རིམ་པར་འཕེལ་རྒྱས་
-114-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བྱུང་བར་འདོད་པ་ནི་ཤིན་ཏུ་མད་པར་འཁུམས་ལ། དེ་ལས་གཞན་ད་རུང་ཕྱི་གླིང་
བའི་ཚན་རིག་པ་དང་རྒྱ་ནག་གི་མཁས་པ་ཁ་ཤས་ཀྱིས་ཀྱང་འདི་ལྟར་འདོད་དོ།།
དེ་ཡང་བོད་ཀྱི་གླུ་གཞས་ལས་དམངས་གླུ་དང་ཆོས་གླུ་གང་ཡིན་ཡང་རང་གི་ས་
གནས་ལས་ཐོག་མར་བྱུང་བ་ཞིག་ཡིན་ནའང་། གནའ་ནས་ད་ལྟའི་བར་གྱི་འཕེལ་
རྒྱས་ཀྱི་གོ་རིམ་ཁྲོད་དམངས་གླུ་ལ་རྒྱལ་ཁབ་དང་མི་རིགས་གཞན་གྱི་རིག་གནས་ཀྱི་
ཤུགས་རྐྱེན་སྣ་ཚོགས་ཐེབས་ཡོད་པ་ནི་དོན་དངོས་ཤིག་ཏུ་སྣང་ལ། ལྷག་པར་དུ་ད་
ལྟའི་བོད་ཀྱི་དམངས་གླུ་ལ་རྒྱ་ནག་དང་ནུབ་ཕྱོགས་རྒྱལ་ཁབ་ཁག་གི་དེངས་རབས་གླུ་
གཞས་ཀྱི་ཤུགས་རྐྱེན་ཐེབས་ཚད་ཧ་ཅང་ཆེ་ལ། དེས་བོད་ཀྱི་གླུ་གཞས་འདི་ཉིད་དུས་
རབས་གསར་བའི་ཁྲོད་དུ་འཕེལ་རྒྱས་ཀྱི་གོམ་སྟབས་བསྒྱུར་བར་གཞོགས་འདེགས་ཀྱི་
ནུས་པ་ཅུང་ཙམ་ཐོན་གྱིན་ཡོད་ནའང་། ཕྱོགས་གཞན་ཞིག་ནས་གླུ་གཞས་ཀྱི་མི་
རིགས་རང་བཞིན་གྱི་ཁྱད་ཆོས་སོགས་རྨེག་མེད་དུ་གཏོང་བཞིན་ཡོད་པ་དཔེར་ན་ （རི་
བོ་ཐང་ལྷའི་དྲག་རླུང་》ཞེས་པའི་བརྙན་འཁོར་ལ་བལྟ་མཉན་བྱས་ཚེ་ཤེས་ཐུབ་པ་ཡིན།
དེ་བཞིན་དེང་སྐབས་ཀྱི་གླུ་གཞས་གཏོང་མཁན་མང་བོ་ཞིག་གིས་གཞན་ལ་ལད་ཟློས་
བྱས་ནས་རྐང་ལག་གི་སྟངས་སྟབས་སོགས་ལུས་ཀྱི་ཉམས་འགྱུར་འདོན་སྟངས་ཀྱི་ཐད་
ནས་ཅུང་ཚད་ལས་བརྒལ་ཏེ་ཅི་ཡིན་འདི་ཡིན་མེད་པའི་སྨྱོ་གར་སྣ་ཚོགས་འཁྲབ་ཀྱིན་
ཡོད་པ་ནི་ཧ་ཅང་མི་མཛེས་པ་ཞིག་ཏུ་སྣང་ལ། དེའི་ཐད་རྡོ་བ་ཆོས་གྲགས་ལ་མཚོན་ན་
གླུ་གཞས་ཀྱི་ཕྱོགས་ནས་མི་རིགས་ཀྱི་ཁྱད་ཆོས་བོར་མེད་ཅིང་དེར་དེང་རབས་ཀྱི་ཟུར་
རྒྱན་སྤྲས་པའང་ཅུང་འོས་ཤིང་འཚམ་པར་མ་ཟད་ཕྱིའི་ཉམས་འགྱུར་སོགས་ཀྱི་ཐད་
ནས་ཀྱང་ཚིག་དང་དབྱངས་ལ་བསྟུན་ཏེ་རྐང་ལག་གིས་ཕྱག་རྒྱ་བྱེད་པ། སྤྲོ་བའི་
-115-



བདེན་པའི་ལེའུ།
སྐབས་སུ་འཛུམ་མདངས་ཕྱུང་བ་དང་སྐྱོ་བའི་དུས་སུ་བཞིན་གནག་པ་སོགས་གདོང་གི་
ཉམས་འདོན་སྟངས་ཅི་རིགས་ཚང་བ་སོགས་ལུས་ཀྱི་སྤྱོད་ལམ་གྱི་ཕྱོགས་ནས་ཀྱང་རང་
ཚུགས་ཅུང་བརྟན་པོ་ཞིག་ཆགས་འདུག་སྙམ།
ཆོས་གླུ་དེའང་ཐོག་མར་དམངས་གླུའི་ས་བོན་གྱི་སྟེང་ནས་བྱུང་བ་ཞིག་ཡིན་ནའང་
དེར་དམངས་གླུ་ལས་ཁྱད་དུ་འཕགས་པའི་ཆ་མང་བོ་ཞིག་ཡོད་དེ་ •གླུ་ནི་ཆོས་ཉིད་སྟོང་
བའི་གླུ་* ཞེས་པ་ལྟར་རྟོགས་པ་ཚད་མཐོན་པོར་སླེབས་པའི་ལེན་མཁན་རྣམས་ཀྱིས་
ཆོས་ཐམས་ཅད་སྟོང་བ་
ས་ཅད་སྟོང་བ་ཉིད་ལས་ དས་པའི་མཐར་ཐུག་གི་ཆོས་ཉིད་དམ་བདེན་པ་
དེ་ཉིད་ལྷང་ལྷང་གླུ་རུ་གྱུར་བ་ཞིག་ལ་ཟེར་ཞིང་། དེར་ད་དུང་གླུ་ཚིག་བརྡ་ཡི་ཕྱག་རྒྱུ་
ཡིས། ཆོས་ཀྱི་དངོས་གྲུབ་འཐོབ་པར་འགྱུར།་ བ་སོགས་ཀྱི་ཁྱད་ཆོས་མང་བོ་འཛོམས་
པས་ན་ཆོས་གླུ་ནི་སངས་རྒྱུས་ཆོས་ལུགས་ཀྱི་ཆ་ ཐས་ཤིག་ཏུ་ངོས་བཟུང་ཆོག་པར་མ
ཟད། དེའི་བྱུང་རིམ་གྱི་ཐད་ནས་ཀྱང་སྔགས་ཀྱི་སྐབས་ལོ་ཆེན་རིན་ཆེན་བཟང་བོ་ནས་
དར་བའི་ཡོ་ག འི་ ( རྣལ་འབྱོར》གདངས་དང་། མགོན་པོ་ལྕམ་དྲལ་གྱི་གདངས་
དབྱངས་ཆེ་ཆུང་། གསང་སྔགས་རྙིང་མའི་རིགས་འཛིན་རྣམས་ཀྱི་གསུང་རྒྱུན་བར་མ་
་ཆད་པ་རྣམས་སྔ་ཤོས་ཡིན་པར་གྲགས་ལ། དེ་བཞིན་གྲུབ་མཐའ་འདྲ་མིན་མང་བོར་
རང་རང་གི་ཆོ་ག་ཆོས་སྤྱོད་ཀྱི་ཕྱག་ལེན་བཞིན་དབྱངས་རྟ་མི་འདྲ་བའི་ཆོས་གླུ་དང་
དབྱངས་ཡིག་སྣ་ཚོགས་ཡོད་ཅིང་། དེ་རེ་རེར་ཡང་ཁྱད་ཆོས་བགྲང་གིས་མི་ལངས་པ་
ཡོད་ཀྱང་འདིར་ཡིག་ཚོགས་ལ་འཇིགས་ནས་མ་སྤྲོས། འདིར་དེ་ལྟའི་རོལ་མོའི་རམ་
འདེགས་དང་བསྟུན་ནས་ལེན་གྱིན་ཡོད་པའི་ཆོས་གླུའི་དཔེར་མཚོན་ཙམ་བགྲང་ན།
ད པ ལ་མགོན་གྱི་（ཚངས་དབྱངས་རྒྱ་མཚོའི་མགུར་གླུ》 དང་རྡོ་བ་ཆོས་གྲ གས་
(;
-116-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཀྱི ·དབྱངས་ཅན་མ》 དང༌ （ཤམ་བྷ་ལའི་གཟི་འོད》ཅེས་པའི་སྒྲ་ཐག་ནང་གི་གླུ་གཞས་
སྐོར་ཞིག་ལ་དེའི་ཁྱད་ཆོས་འོས་འཚམ་ཞིག་ཚང་འདུག་སྙམ། རྡོ་བ་ཆོས་གྲགས་ལ་
མཚོན་ན་ཁོ་རང་ཆོས་ལུགས་པའམ་གྲྭ་བ་ཞིག་ཡིན་པའི་ཆ་ནས་དགོན་པའི་ཆོ་ག་ཆོས་
སྤྱོད་སྣ་ཚོགས་ཀྱི་འདོན་རྟ་དབྱངས་ལ་ཆ་རྒྱུས་ཟབ་པའི་དབང་གིས་ཁོས་བརྩམས་ཤིང་
ལེན་གྱིན་པའི་དབྱངས་རྟ་དག་ལ་ཆོས་གླུའི་ཁྱད་ཆོས་གང་འཚམ་ཞིག་འཛོམས་པར་མ་
ཟད། དེར་གཞན་ལས་ལྷག་པའི་སྒྱུ་རྩལ་གྱི་འགུགས་ཤུགས་བླ་ལྷག་ཅིག་ལྡན་པ་ཁོའི་
ཤམ་བྷ་ལའི་གཟི་འོད》ཅེས་པའི་སྒྲ་ཐག་ལ་ཉན་ན་ཤེས་ཐུབ་པས། འདིར་མང་བར་
དོགས་ནས་ཆེད་དུ་རེ་རེ་བཞིན་མ་དྲངས་པར་ཉན་མཁན་རྣམས་ཀྱི་བགོ་སྐལ་དུ་བསྐྱུར་
བ་ཡིན། དེ་བཞིན་ད་ལྟའི་བོད་ཀྱི་གླུ་གཞས་གཏོང་མཁན་ཚོས་ཅི་ཡིན་འདི་ཡིན་མེད་
པར་གང་བྱུང་དུ་ པ ཨོཾ་མ་ཎི་མ་ཎི་པདྨེ་ཧཱུྃ པ སོགས་ངག་ཏུ་གྱེར་ནས་ · མ་ཎི་གླུ་རུ་
ལེན་ པ་ལས། ཆོས་གླུ་དངོས་མ་དེར་སློབ་སྦྱོང་ཡག་པོ་བྱས་ནས་ངོས་ཟིན་ཟབ་མོ་
ཞིག་རྙེད་ཚེ་ལག་ལེན་བྱས་ན། ད་གཟོད་རང་ཉིད་ཀྱིས་བླངས་པའི་གླུ་གཞས་རྣམས་
•ནེ་ཙོས་མ་ཎི་འདོན་པ” ལྟ་བུ་མ་ཡིན་པར་ གཞན་ཡིད་ཀུན་ནས་འཕྲོག་པའི་སྙན་
དབང་གསོ་བའི་བདུད་རྩི་རུ་འགྱུར་བར་ཐེ་ཚོམ་འཆང་མི་དགོས་སོ།།
གསུམ་པ། གླུ་གཞས་ཀྱི་རིན་ཐང་དང་དགོས་བ་བཤད་པ།
ལྷ་དང་མི་ལ་སོགས་པའི་སྐྱེ་འགྲོ་མཐའ་དག་གི་ལོངས་སྤྱོད་ཀྱི་བགོ་སྐལ་དུ་སྨིན་
པའི་འདོད་པའི་ཡོན་ཏན་ལྔའི་ཡ་གྱལ་སྒྲའམ་རོལ་མོ་ཞེས་བྱ་བ་འདི་ནི། ཆོས་དང་
འཇིག་རྟེན་གང་གི་དབང་དུ་བྱས་ཀྱང་ཆེས་མེད་དུ་མི་རུང་བའི་འདོད་ཡོན་གྱི་མཆོད་
པ འམ་ལོངས་སྤྱོད་ཅིག་སྟེ། ཆོས་ཕྱོགས་ནས་བཤད་ནའང་ཕྱི་ནང་གསང་བའི་ལྷ་
-117-



བདེན་པའི་ལེའུ།
དང་སྲུང་མ། འཇིག་རྟེན་དང་འཇིག་རྟེན་ལས་འདས་པའི་རིགས་དང་དཀྱིལ་འཁོར་
གྱི་མངའ་བདག་སངས་རྒྱས་བྱང་སེམས་རྣམས་ཀྱི་ཐུགས་མཉེས་པའི་ཕྱིར་ཕྱི་ནང་
གསང་གསུམ་གྱི་མཆོད་པའི་རྣམ་གྲངས་མཐའ་ཡས་པ་འབུལ་བ་ལས་དབྱངས་ཀྱི་
མཆོད་པ་འབུལ་བ་ནི་ “སྙོམས་འཇུག་དགའ་བའི་རོལ་བ་ལས་བྱུང་བའི།། མི་ཤིགས་ཡི་
གེ་མཆོག་གི་རོལ་མོའི་སྒྲ།། ཨཱ་ལི་ཀཱ་ལིའི་གདངས་སུ་ཤར་བ་རྣམས། མི་བསྐྱོད་རྡོ་རྗེ་ལྷ་
ཚོགས་མཉེས་ཕྱིར་འབུལ།། ཞེས་དང་ • ཕྱོགས་དུས་ཀུན་ན་ཟིན་དང་མ་ཟིན་པའི།།
ཡོན་ཏན་ཡིད་འོང་སྒྲ་སྙན་ཅི་མཆིས་པ། མོས་བློས་དཀྱིལ་འཁོར་ལྷ་ལ་བདག་འབུལ་
གྱིས།། བཞེས་ཤིང་བླ་མེད་གྲུབ་མཆོག་བསྩལ་ཏུ་གསོལ། ཞེས་སོགས་ལྟ་བུ་སྟེ་མཆོད་པ་
རྣམས་ཀྱི་ནང་ནས་ནང་གྲག་སྟོང་བླ་མེད་རྒྱུད་ཀྱི་མཆོད་པ་ནི་ཤིན་ཏུ་གནད་ཆེ་ཞིང་།
ཚོགས་གཉིས་བསགས་པ་དང་རྣལ་འབྱོར་བ་རྣམས་ཀྱི་རང་དོན་རྩེ་གཅིག་གིས་བྱང་
ཆུབ་བསྒྲུབ་ཏེ་གཞན་དོན་འཕྲིན་ལས་ལ་གཞོལ་བའི་གྲོགས་དན་ཁྱད་པར་ཅན་དུ་
འགྱུར་བ་སོགས་དགོས་པ་ཤིན་ཏུ་མང་ཞིང་། དེ་ཡང་ཚིག་དོན་བརྡ་སྤྲོད་གྲུག་སྟོང་
དབྱངས་ཀྱིས་མཆོད་ཅེས་སོགས་མཁས་པོ་རྣམས་ཀྱིས་གསུངས་ཤིང་། ཉམས་ལེན་
དང་རོལ་མྱོང་བྱེད་པའི་ཐད་ནས་ཀྱང་སྐྱེ་བོ་རྣམས་ཀྱི་རིག་སྟོབས་དང་རྟོགས་པ་མཐོ་
དམན་བཞིན་ “ རོལ་མོ་ཞེས་པ་རྣལ་འབྱོར་བས་སྣང་བ་སེམས་ཀྱི་རོལ་མོ་ཡིན་ལ་གང་
ཟག་ཕལ་བ་རྣམས་ནི་སེམས་སྣང་བས་རོལ་མོར་འགྱུར་ བ་ཡིན་ནོ༎
དེ་བཞིན་གོང་སྨྲས་ཀྱི་ཆོས་གླུ་ལས་གཞན་འཇིག་རྟེན་གྱི་དགའ་སྐྱོའི་ཆགས་སྡང་སྣ་
ཚོག ས་རོལ་དབྱངས་ཀྱི་འགྱུར་ཁུག་དང་བསྡོངས་ཏེ་ངག་གི་གདངས་སུ་འདྲེན་པའི་
གྲོང་གླུའམ་དམངས་གླུ་དེའང་འཚོ་བའི་ཁྲོད་མེད་དུ་མི་རུང་བའི་འདོད་ཡོན་གྱི་ལོངས་
-118•



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྤྱོད་ཅིག་ཡིན་པ་ནི་སྨྲོས་མ་དགོས་ཏེ། རྒྱལ་བཙུགས་དུས་ཆེན་སྣ་ཚོགས་ཀྱི་མཛད་སྒོ་
གླུ་ཡིས་སྤེལ་ཞིང་། དམག་འཁྲུག་གི་རྒྱུལ་ཁའི་དར་ཆ་གླུ་ཡིས་བསྒྲེངས་པ། གནམ་ལོ་
གསར་ཚེས་ཀྱི་དུས་བཟང་གླུ་ཡིས་བསུ་ཞིང་། ཁྱིམ་གཞིས་གསར་འཛུགས་ཀྱི་གཉེན་
སྟོན་གླུ་ཡིས་བསྐྲུན་པ། གྲོགས་པོ་ལྷན་འཛོམས་ཀྱི་མཆོད་ཆང་གླུ་ཡིས་དྲངས་ཤིང་།
དགའ་ཉེ་སྤུན་མཆེད་ཀྱི་བརྩེ་འཕྲིན་གླུ་རུ་བསྐུར་བ་སོགས་འཇིག་རྟེན་གྱི་སྤྲོ་དགའི་བགྱི་
་མ་ཆུང་གསུམ་མང་བོ་ཞིག་གླུ་དང་འབྲེལ་ཞིང་གླུ་ཡིས་དེ་དག་ལ་བླ་མེད་ཀྱི་མཛེས་
སྡུག་བསྐྲུན་ཡོད། ད་དུང་ཕྱི་ནང་སྣོད་བཅུད་ཀྱི་བཀོད་པ ར་བསྟོད་པའི་གླུ་དང་དཔའ་
བོ་ཇག་ལ་ཆས་པའི་གླུ། བྱིས་པ་གཉིད་ལ་འགུགས་པའི་གླུ་ འབྲི་མོ་གཡུང་ལ་ཕབ་པའི་
གླུ། གྱང་རྡུང་བའི་གླུ། གཡུལ་གཅོག་པའི་གླུ། ཕྱིང་བ་འཇོག་པའི་གླུ། ཁ་ཏ་བསླབ་བྱ་
གཏོང་བའི་གླུ་སོགས་ཀྱིས་ང་ཚོའི་འཚོ་བ་རོལ་སྟངས་སྐོར་ལ་གཞོགས་འདེགས་ཀྱི་ནུས་
པ་རླབས་ཆེན་ཐོན་ཡོད་ཅིང་། དེ་བཞིན་དགའ་སྤྲོའི་གླུ་དང་སྐྱོ་སྣང་གི་གླུ། དྲན་
གདུང་གི་གླུ། རོགས་མཐུན་གྱི་གླུ་སོགས་ལུས་སེམས་ཀྱི་ཚོར་སྣང་དང་འགྱུར་བ་ཅི་
རིགས་ཀྱིས་བསྐུལ་བའི་ངག་གི་དབྱངས་རྟ་དེ་དག་གིས་ལེན་མཁན་ལ་རེ་རེ་བཞིན་
སྐབས་བསྟུན་གྱིས་སྒྱུ་རྩལ་གྱི་དབུགས་དབྱུང་བྱེད་པའི་གོ་སྐབས་སྦྱིན་ཞིང་། དུས་
མཚུངས་སུ་ཉན་མཁན་ལའང་སྨྲ་བསམ་བརྗོད་དུ་མེད་པའི་སྒྱུ་རྩལ་གྱི་བདེ་ཚོར་སྟེར་
བས་ན། གླུ་གཞས་ནི་ （རྡོ་རྗེ་བཀོད་པ》ལས་ “གླུ་ཡི་ཡོན་ཏན་བསམ་མི་ཁྱབ།། སྔོན་གྱི་
རྒྱལ་བ་གླུ་ཡིས་གྲུབ།། བསྟན་པ་རྒྱ་མཚོ་གླུ་ཡིས་སྤེལ།། སྲིད་པའི་བུ་མོ་གླུ་ཡིས་འདྲེན།།
བདུད་དང་སྲིན་པོ་གླུ་ཡིས་འདུལ།། དངོས་གྲུབ་རྒྱ་མཚོ་གླུ་ཡིས་འབེབས།།" ཞེས་དང་།
ས་པཎ་གྱི་《རོལ་མོའི་བསྟན་བཅོས》ལས “ད
“དད་ལྡན་རྣམས་ཀྱི་མཆོད་པ་དང་།། བཀྲེན་
119 -



བདེན་པའི་ལེའུ།
པ་རྣམས་ཀྱི་མཚོ་བ་དང་། ཆགས་ཅན་རྣམས་ཀྱི་ཡིད་གཡོ་བ།། དེ་ཀུན་རོལ་མོ་མཁན་
ལས་བྱུང་།། བློ་ངན་གཟུགས་ཀྱིས་ཕོངས་པའང་རུང།།རིགས་ངན་ནོར་དང་བྲལ་ཡང་སླ
རོལ་མོའི་ཆ་ལ་མཁས་གྱུར་ན།། ཚོགས་ཀྱི་ནང་ན་རྒྱུན་ལྟར་མཛེས།། གང་ན་ཐོད་དང་
སྐྲ་གསར་དང་།། གར་དང་རོལ་མོའི་སྒྲ་ཡོད་པ།། དེ་ན་མྱ་ངན་ཡོད་མིན་པས།། དེས་ན་
རོལ་མོ་བསྔགས་པ་ཡིན། འགའ་ཞིག་འགའ་ལ་མི་མཛེས་ཤིང་།། ལ་ལ་གཞན་ལ་མཛེས་
མ་ཡིན།། མཁས་རྨོངས་སྐྱེས་པ་བུད་མེད་སོགས།། ཀུན་ལ་མཛེས་པ་རོལ་མོ་ཡིན།།” ཞེས་
སོགས་གསུངས་པ་ལྟར་དེའི་རིན་ཐང་དང་དགོས་པ་ནི་ཧ་ཅང་བསམ་གྱིས་མི་ཁྱབ་པ་
ཞིག་ཡིན། དེ་ལྟ་ན་རང་རེ་བོད་ཀྱི་སྒྱུ་རྩལ་གྱི་གར་སྟེགས་སྟེང་ན་མ་འོངས་པའི་ཕུགས་
བསམ་གླུ་རུ་ལེན་གྱིན་མདུན་སྐྱོད་དང་གསར་གཏོད་ཀྱི་ལམ་ལ་ཆས་བཞིན་ཡོད་ཅིང་།
ཉན་མཁན་ཁྲི་སྟོང་མང་བོས་ཡིད་ཆེས་དང་རེ་བ་ཚད་མེད་འཆང་བའི་གླུ་བ་ཆོས་གྲགས་
སོགས་ད་ལྟའི་གླུ་གཞས་གཏོང་མཁན་རྣམས་ཀྱིས་ཀྱང་། རང་ཉིད་ཀྱི་ལས་ཀ་དེ་ཉིད་
ཁོམ་སྐབས་ཀྱི་རྩེད་འཇོ་ཙམ་དུ་ངོས་འཛིན་པ་དང་། རྒྱུ་ནོར་དང་སྙན་གྲགས་ཀྱི་ཆེད་
དུ་གཉེར་བ་སོགས་འཇིག་རྟེན་ཆོས་བརྡ
བརྒྱད་ཀྱི་དབང་དུ་མ་སོང་བར་ཀུན་སློང་གཙང་
མའི་ལམ་ནས་དེའི་རིན་ཐང་དང་དགོས་པར་ངེས་ཤེས་ལེགས་པོ་རྙེད་དེ་ང་ཚོ་ཉན་
མཁན་རྣམས་ཀྱི་རེ་བ་སྟོང་ཟད་དུ་མི་གཏོང་རྒྱུ་ནི་ཤིན་ཏུ་གལ་ཆེའོ།།
བཞི་བ། དབྱངས་བཤད་པ།
དབྱངས་ནི་གླུ་གཞས་ཀྱི་རྩ་བའི་གྲུབ་ཆ་གལ་ཆེན་ཞིག་སྟེ། “དབྱངས་སྦྱོར་མེད་ན་
བཞད་གད་རྒྱུ ” ཞེས་པ་ལྟར་དབྱངས་ཀྱི་འགྱུར་ཁུག་དང་འདེགས་འཇོག་ལ་མ་བསྟུན་
པར་གླུ་ཚིག་ཡག་པོ་ཞིག་ངག་ཏུ་གྱེར་བ་ཙམ་ལ་གླུ་གཞས་ཞེས་སྦྱོར་དུ་མེད་པ་ཡིན།
• 120-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྤྱིར་དབྱངས་ཐོམས་ཅད་རྔ་གྱུར། སྟོང་གྱུར། ཚིག་གྱེར་གསུམ་གྱི་ཁོངས་སུ་འདུ་ཞིང་
།
དེ་དག་གི་མཚན་ཉིད་ནི་རྔ་གྱེར་དཀྱུས་གཞུག་ལྡིང་གསུམ་འཛོམ་ཞིང་མཚམས་ཕྱེད་པ།
སྟོང་གྱེར་དལ་གློད་མེར་གསུམ་འཛོམ་ཞིང་རྒྱུན་འབྲེལ་བ། ཚིག་གྱུར་གསལ་དག་སྙན་
གསུམ་འཛོམ་ཞིང་བྱིན་ཆགས་པ་ཞིག་ཡིན་པར་གསུངས་ཤིང་། དེ་དག་ཀྱང་རེ་རེ་
བཞིན་ “དལ་གྱིས་གཞི་བཅའ། ངར་གྱིས་ཁོག་འབུབས། འགྱུར་གྱིས་རྒྱུན་བཏགས།
ཁུག་པས་མཉེན་བཙལ། རྒྱུན་རིང་བས་འཇམ་ལ་ཕབ། གོང་འོག་མ་བུ་འཛོམས་པ་ལྟ་
བུ་སྤྲད། དབྱངས་གཞུང་གིས་མ་བཟུང་། བུ་བསྲིངས། བཞག་མཚམས་སུ་བསླད་མ་
ཞུགས༔ པའི་སྒོ་ནས་ “རིང་སར་རིང་བ། ཐུང་སར་ཐུང་བ། འགྱུར་སར་འགྱུར་བ།
མཉེན་སར་མཉེན་པ། ལྡིང་ཁུག་འཛོམ་པའི་ས་རུ་རི་ཐང་མཚམས་བྱེད་པ” ལྟ་བུར་
གྱུར་ཏེ་ བ ཕྱི་མཆོད་ཅོ་ཀའི་དྲུག་འགྱུར་ལྟ་བུ། ནང་མཆོད་བུང་བའི་ཚང་སྐད་ལྟ་བུ།
གསང་མཆོད་ནི་ཆུང་གྲོགས་ལ་ཆགས་པའི་གླུ་ཆུང་ལེན་པ་ལྟ་བུ། ཞི་བའི་བསྟོད་
དབྱངས་ཁུ་བྱུག་གི་སྐད་ལྟ་བུ། ཁྲོ་བའི་བསྟོད་དབྱངས་ཕོ་རོག་གཟན་མཐོང་བའི་སྐད་
ལྟ་བུ། ཡབ་ཀྱི་བསྟོད་དབྱངས་སྦོམ་ལྡིར་ཆགས་པ། ཡུམ་གྱི་བསྟོད་དབྱངས་ཕྲ་མཉེན་
འགྱུར་བ་ ལྟ་བུ་ཞིག་ཡིན་དགོས་པ་ལས། རང་སྣང་གང་ཤར་གྱིས་སྨྱོན་པས་ཀུ་ཅོ་
འདོན་པ་ལྟ་བུ་བྱེད་མི་རུང་།
དེ་བཞིན་གོང་སྨྲས་གཞུང་ལུགས་ལས་བསྟན་པ འི་ལག་ལེན་གྱི་རིམ་པ་རྣམས་
སྙིགས་དོར་བཅུད་ལེན་བྱས་ནས་དབྱངས་ཀྱི་ངེས་པ་བདུན་པོ་ (དྲུག་སྐྱེས། དྲང་སྲོང་།
ས་འཛིན། བར་མ། ལྔ་ལྡན། བློ་གསལ། འཁོར་ཉན） དེང་རབས་དབྱངས་གཟུགས་
ཀྱི་ ལེ ག ས་ ཐ བ ས་ཏེ། ཏོ འོ། ར འི། མི འི། ཧྥ། སོ འོ། ལཱ། ཞི འི།
• 1214



བདེན་པའི་ལེའུ།
(1 2 3 4 5 6 7)རྣམས་དང་། དབྱངས་རྟགས c D E F6A B སོགས་ལ་རིགས་འགྲེ་
བྱས་ནས་སྦྱོར་བ་དང་། དབྱངས་ཀྱི་གྲོང་གསུམ་དང་རྒྱལ་བ་ཉེར་གཅིག ཏ་ན་ཞེ་
དགུ་སོགས་ཀྱི་ཁྱད་ཆོས་ལྡན་པའི་ལམ་ནས་དེང་རབས་ཀྱི་རོལ་མོའི་གཞུང་ལུགས་དང་
མཐུན་པར་དབྱངས་རྟ་གསར་རྩོམ་བྱས་ཚེ། ད་གཟོད་གླུ་གཞས་གང་དེར་རྨད་དུ་བྱུང་
བའི་སྒྱུ་རྩལ་གྱི་འགུགས་ཤུགས་བླ་མེད་ཅིག་འཛོམས་ངེས་པ། དཔེར་ན། རྡོ་བ་ཆོས་
གྲགས་གྱི་གླུ་གཞས་(དྲན་གདུང་ལྟ་བུས་མཚོན་ནོ།།
ད་ལྟའི་བོད་ཀྱི་གླུ་གཞས་གཏོང་མཁན་ཚོའི་ཁྲོད་དུ་དབྱངས་རྟ་རྩོམ་མི་ནུས་ཤིང་
དབྱངས་གཟུགས་འབྲི་མི་ཤེས་པ་སྐོར་ཞིག་འབྱུང་གིན་ཡོད་པའི་དབང་གིས། གསར་
སྐྱེས་ཀྱི་གླུ་བ་གླུ་མ་མང་བོ་ཞིག་གིས་སྐད་ངག་ཅུང་ཟད་སྙན་པ་ཙམ་གྱིས་གླུ་གཞས་གང་
འདོད་དུ་བླང་ཆོག་པར་སེམས་ཀྱིན་འདུག་ཅིང་། ཁ་ཤས་ཤིག་གིས་རོལ་མོའི་གཞུང་
ལུགས་ལ་སྦྱང་མྱོང་མེད་པས་དབྱངས་གཟུགས་འབྲི་མི་ཤེས་ན་འང་། གཞན་གྱི་
དབྱངས་རྟ་ལ་ལད་ཟློས་བྱས་ཏེ་ངག་ནས་ - དབྱངས” ཆལ་ལེ་ཆོལ་ལེ་རེ་
“བརྩམས” ཏེ་གཞན་ལ་ཚིག་རེ་འབྲི་རུ་བཅུག་རྗེས་སྐད་ངག་དང་དབྱངས་རྟ། གླུ་
ཚིག་སོགས་གཏན་ནས་དོ་མི་མཉམ་པའི་ “གླུ་གཞས” སྣ་ཚོགས་ཤིག་གདོང་ལ་ཚོར་བ་
མེད་པར་ཨུ་ཚུགས་ཀྱིས་ལེན་གྱིན་ཡོད་པ་དེས། རང་རེ་བོད་ཀྱི་རིག་གནས་སྒྱུ་རྩལ་
་འཕེལ་རྒྱས་ཀྱི་ཐད་ལ་གཞོགས་འདེགས་ཀྱི་ནུས་པ་ཐོན་རྒྱུ་ལྟ་ཞོག དེ་ལས་ལྡོག་ཕྱོགས་
ཀྱི་ནུས་པ་ཐོན་ཏེ་གླུ་གར་གྱི་རྒྱུ་མཚོའི་ནང་དུ་མི་གཙང་བའི་གད་སྙིགས་སྣ་ཚོགས་
འདྲེན་གྱིན་ཡོད་པ་དང་། འབྲེལ་ཡོད་སྒྲ་བརྙན་པར་སྐྲུན་ཁང་དག་གིས་ཀྱང་འདིའི་
ཐད་ལ་དོ་སྣང་མི་བྱེད་པར་ཁོ་ཚོའི་ “བརྩམས་ཆོས“ གང་འདོད་དུ་འགྲེམས་སྤེལ་བྱེད་
- 122 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
པ་དེ་ནི་མྱུར་བར་ཡོ་བསྲུང་དང་ཐག་གཅོད་བྱེད་དགོས་པའི་གནད་དོན་གལ་ཆེན་ཞིག་
ཏུ་སྣང་།
གོང་གསལ་གྱི་གནད་དོན་དེ་དག་ཀྱང་མཐར་གཏུགས་ན་སོ་སོས་རོལ་མོ་དང་སྒྱུ་
རྩལ་གྱི་གཞུང་ལུགས་ལ་སློབ་སྦྱོང་བྱེད་མ་འདོད་པས་ལན་པ་ཡིན་ལ། རྡོ་བ་ཆོས་གྲགས་
ལ་མཚོན་ན་ཁོ་ཚོ་དང་མི་འདྲ་བར་གནའ་དེང་གི་རོལ་མོའི་གཞུང་ལུགས་སྣ་ཚོགས་ལ་
བློ་སྦྱོང་དང་ལག་ལེན་བྱས་ནས་རང་ནུས་ཅི་ལྕོགས་ཀྱིས་གནའ་དེང་ཟུང་འབྲེལ་གྱི་
དབྱངས་རྟ་གསར་རྩོམ་བྱེད་ཀྱིན་ཡོད་པས། གསར་སྐྱེས་ཀྱི་གཞས་གཏོང་མཁན་ཚོའི་
ཁྲོད་ན་གྲུབ་འབྲས་བཟང་བོ་ཐོབ་སྟེ་གོ་གནས་མཐོན་པོ་ཟིན་ཡོད་པ་ནི་སུས་ཀྱང་བསྔག་
པར་བྱ་བའི་གནས་སོ།།
ལྔ་བ། ཚིག་བཤད་པ།
དེ་ཡང་རོ་ལ་མོ་བ་གྲགས་ཅན་ཁཱ་ལོ་སོ་ཡིས་ག
ས་གསུངས་རྒྱུར་ “གདངས་ཀྱི་མཛེས་པ་ཁོ་
ནས་སྐྱོན་གཞན་རྣམས་བསལ་མི་ཐུབ་སྟེ། སྐད་ངག་ཡོད་མེད་གང་རུང་ཡིན་ནའང་།
ཚིག་གི་འདོན་སྟངས་འཁྲུལ་ཞིང་ཡང་དག་གསལ་བོར་མ་འཁྱོངས་ན་ཀུན་གྱི་དགའ་
བསུ་འཐོབ་དཀའ་' ཞེས་པ་ལྟར། གླུ་དབྱངས་གང་ཡིན་ཡང་དེའི་ཉན་མཁན་གྱི་རྒྱུད་
ལ་བག་ཆགས་འཇོག་བྱེད་གཙོ་བོ་ནི་རྗོད་བྱེད་ཚིག་གི་ཕྲེང་བར་བརྒྱུས་པའི་བརྩེ་དུང་གི་
བདེན་པ་ཡང་དག་པ་དེ་ཉིད་ཡིན་ཞིང་། གླུ་དབྱངས་གང་དེའི་བསམ་བློ་དང་ལྟ་བའི་
ཆར་གཏོགས་པའི་མཐར་ཐུག་གི་དམིགས་ཡུལ་ལམ་སྒྱུ་རྩལ་གྱི་བསྟན་དོན་དེའང་ཚིག་
ལ་བརྟེན་ནས་མངོན་འགྱུར་བྱེད་དགོས་པ་ཡིན། དེ་བས་གླུ་གཞས་ཀྱི་ཚིག་ནི་གསལ་
དག་སྙན་གསུམ་འཛོམ་ཞིང་བརྗོད་བྱ་རྒྱ་ཆེ་ཞིང་གཏིང་ཟབ་ལ་ལེན་མཁན་གྱི་དགའ་སྐྱོ་
• 123-



བདེན་པའི་ལེའུ།
ཆགས་སྡང་གི་ཚོར་བ་སྣ་ཚོགས་བཅོས་མིན་རང་བྱུང་དུ་བརྡོལ་བའི་རྫ་ཆབ་ཟིལ་མ་
བཞིན་ཚིག་ཕྲེང་རེ་རེའི་ཁྲོད་དུ་ངོ་བོ་དབྱེར་མེད་དུ་འདྲེས་ཡོད་པ་ཞིག་ཡིན་ཚེ་ད་
གཟོད་ཉན་མཁན་གྱི་བློ་ཡིད་ཀུན་ནས་འཕྲོག་པའི་རྨད་དུ་བྱུང་བའི་སྒྱུ་རྩལ་གྱི་ཚེ་སྲོག་
འཛོམས་སོང་བ་ཡིན། དེ་ལས་ལྡོག་སྟེ་ད་ལྟའི་གླུ་གཞས་ཁ་ཤས་ཀྱི་ཚིག་ལྟར་ “ བསྔོ་
བསངས་ཀྱི་ནམ་མཁའི་ཐོག་ལ། དཀར་གསལ་གྱི་སྤྲིན་པ་ལྡིང་འདུག དྲི་མེད་ཀྱི་
མཆོད་རྟེན་འགྲམ་ལ། དྭངས་གཙང་གི་ཆུ་མོ་བབ་འདུག ལྷག་བསམ་གྱི་སྤང་རྒྱུན་
མེ་ཏོག རྩྭ་ཐང་གི་ཁ་ལ་བཞད་འདུག བདེན་བཞི་ཡི་ཆོས་ཀྱི་དུང་སྒྲ། ཉིན་མཚན་
ལ་རྟག་པ་གྲངས་འདུག་ ཅེས་པ་ལྟ་བུའི་བརྡ་སྤྲོད་ཀྱི་གཞུང་དང་འགལ་ཞིང་བོད་སྐད་
ཀྱི་བཤད་སྟངས་དང་མི་མཐུན་པའི་ཚིག་སྦྱོར་ཅི་འདོད་དུ་སྤེལ་ཚེ་ཉན་མཁན་གྱི་དགའ་
བསུ་འཐོབ་པ་ལྟ་ཅི་བཞད་གད་ཀྱི་རྒྱུ་རུ་འགྱུར་ངེས་ཏེ་•ཚིག་ལ་རྨོངས་ན་བརྙེས་པའི་རྒྱུ་
ཞེས་དང་། “སྔོན་གྱི་དབྱངས་མཁན་ཚིག་ལ་མཁས།། ད་ལྟ་རྣམས་ནི་དབྱངས་ལ་སྦྱོང་།།
ཕྱི་མའི་དུས་ཀྱི་དབྱངས་མཁན་རྣམས་། མི་མཁས་བློ་ཆུང་གླུ་ལ་དགའ།། ཅི་ཡང་མེད་
ཀྱང་འཚེར་འགྱུར་སྙམ།། ཞེས་སོགས་གསུངས་པ་ལྟར་རོ།།
དེས་ན་གླུ་གཞས་གཏོང་མཁན་ཚོས་གནད་དོན་འདིའི་སྐོར་ལ་ཐུགས་གཞིག་ཡག་
པོ་བཏང་ནས་བོད་ཀྱི་ཚིག་རྒྱུན་རིག་པ་དང་སྙན་ངག་རྩོམ་རིག་སོགས་ལ་སྦྱང་བ་དང་
འབྲེལ་འདྲིས་བྱས་ཏེ། ཚིག་སྦྱོར་མཛེས་ཤིང་སྙན་ལ་བརྗོད་བྱ་ཕུན་སུམ་ཚོགས་པའི་
གཞས་ཚིག་གསར་རྩོམ་བྱེད་རྒྱུ་ཧ་ཅང་གལ་ཆེན་ཞིག་ཏུ་སྣང་། དེ་བས་རྡོ་བ་ཆོས་
གྲགས་ལ་མཚོན་ནའང་ཁོས་ཉེ་ཆར་གཞན་ལ་རེ་མི་དགོས་པར་རང་ཉིད་ཀྱིས་གཞས་
ཚིག་གསར་རྩོམ་བྱས་ནས་ལེན་གྱིན་ཡོད་པ་ནི་ཤིན་ཏུ་ལེགས་མོད། འོན་ཀྱང་ཁོའི་
•124-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
གཞས་ཚིག་རྣམས་ད་རུང་སྐྱོན་མེད་འཐུས་ཚང་ཞིག་གཏན་ནས་མིན་པས། མུ་མཐུད་
དུ་ཧུར་བརྩོན་སྒོས་བརྗོད་དོན་དང་སྒྱུ་རྩལ་གང་ཐད་ནས་ལེགས་བཅོས་བྱས་ཏེ་རྨད་དུ་
བྱུང་བའི་ཚིག་སྦྱོར་དང་ཕུན་སུམ་ཚོགས་པའི་བརྗོད་དོན་གྱིས་ཕྱུག་པའི་གཞས་ཚིག་
ཡག་པོ་རྩོམ་ཐུབ་པ་བྱ་རྒྱུ་ནི་གནད་དུ་ཆེའོ།།
དྲུག་པ། ཞར་བྱུང་སྤྱོད་ལམ་སོགས་བཤད་པ།
ལུས་ངག་ཡིད་གསུམ་གྱི་སྦྱོད་ལམ་ཡག་པོ་ཞིག་འཛོམ་རྒྱུ་ནི་གླུ་གཞས་དེ་ཉིད་སྒྱུ་
རྩལ་གྱི་ཡང་རྩེར་བསླེབ་ཐུབ་པའི་རམ་འདེགས་ཉག་གཅིག་ཡིན་ཏེ། དཔེར་ན། དང་
བོ་ལུས་ཀྱི་སྤྱོད་ལམ་ནི། ལུས་མི་བསྡུམ། མི་བཀོལ། མི་བསླད། མི་བསྒྲིམ་པར་རང་
སར་ཤིག་གེ་འཇོག་དགོས་པ་ཞིག་སྟེ་ “རྣམ་འགྱུར་ཡ་ཡོ་བཞིན་སྡུད་དང་། མི་ལྟ་བ་དང་
ཕྱུགས་ལྟར་བལྟ།། གཟིར་དང་འཚབ་པ་ལུས་ཀྱི་སྐྱོན།། ཞེས་གསུངས་པ་ལྟར་ལགས་ལ།
གཉིས་པ་ངག་གི་སྤྱོད་ལམ་ནི། ངག་བཙིར་བ། བསྐྲད་པ། རྩོ་ལོང་། ཙ་ཙི། བོང་
སྐད། འདར་གྱོང་སོགས་མི་བྱ་བར་རང་རང་སྐད་གང་ཡོད་ཀྱི་རང་གཤིས་དེ་གར་
དབྱངས་ཀྱི་གྱེར་ཚོད་ལ་བསྟུན་ནས་རང་རང་གྲེ་ཀློང་ནས་འདོན་པ་དང་། གསུམ་པ་
ཡིད་ཀྱི་སྤྱོད་ལམ་ནི། ཉམ་ང་། འཁུ་འཁྲུག ཐེ་ཚོམ། སྐྱིད་ཕུག བཏང་སྙོམས།
རྣམ་གཡེང་སོག ས་མ་ཡིན་པ ར་སེམས་གནད་ལ་ཕབ་ནས་ལྷོད་དེ་ཤིག་གེར་གན ས་
དགོས་ཚུལ་སོགས་དབྱངས་གཞུང་རྣམས་སུ་གསུངས་པ་ལྟར་ཡིན་པས་ཤིན་ཏུ་མད་
པར་འཁུམས་སོ།།
ཡིན་ནའང་ད་ལྟའི་གླུ་གཞས་གཏོང་མཁན་སྐོར་ཞིག་ལ་ལུས་ཀྱི་སྤྱོད་ལམ་ཟེར་བ་
ཞིག་གཏན་ནས་མེད་པར་རྐང་ལག་ཚོད་མེད་དུ་གཡུགས་ནས་སྨྱོ་གར་འཁྲབས་པ་དང་།
-125-



བདེན་པའི་ལེའུ།
དགའ་སྐྱོའི་གླུ་དབྱངས་གང་བླངས་ནའང་ཕྱག་རྒྱ་སྣ་གཅིག་ཁོ་ན་ལས་བྱེད་རྒྱུ་མེད་ཅིང་།
སྐད་གདངས་མཐོ་དྲགས་ནས་གླུ་དེའང་ཀི་འདེབས་པ་ལྟ་བུར་སྣང་ལ། ལེན་མཁན་ཁོ་
རང་དངོས་སུ་གླུ་ཚིག་དང་དབྱངས་རྟའི་བརྗོད་དོན་དང་འགྱུར་ཁུག་ཁྲོད་ཞུགས་ཐུབ་
མེད་པས། སྐྱོ་གླུ་ལེན་པའི་སྐབས་སུའང་སེམས་པ་སྤྲོ་བས་ཁེངས་ཤིང་ངོ་གདོང་འཛུམ་
གྱིས་འཁྱུད་པའི་རྣམ་འགྱུར་རྫོབ་པོ་དག་ངོམ་གྱིན་འདུག་པ་ནི་ཧ་ཅང་མི་མཛེས་པ་ཞིག་
ཏུ་སྣང་། དེ་བཞིན་གླུ་བ་ཁ་ཤས་ཀྱི་དབྱངས་དང་ཚིག་གཏན་ནས་དོ་མི་མཉམ་པ་ཞིག་
སྟེ། དྲན་གདུང་དང་སྐྱོ་སྣང་མཚོན་པའི་གླུ་ཚིག་རྣམས་སྤྲོ་ཉམས་དང་སྙན་ཆ་ལྡན་པའི་
དབྱངས་རྟ་ལ་བཀུག་ནས་སྐད་གསེང་མཐོན་པོས་གསལ་ལྷང་ལྷང་དུ་ལེན་པ་སོགས་
གླེན་རྟགས་ཚབས་ཆེན་སྟོན་གྱིན་འདུག འདིའི་ཐད་ནས་རྡོ་བ་ཆོས་གྲགས་ཀྱི་གླུ་
གཞས་ཁ་ཤས་ལའང་ཚིག་དང་དབྱངས་ཆ་མི་མཚུངས་པའི་སྐྱོན་ཆ་དེ་རིགས་ཅུང་ཟད་
འབྱུང་གིན་ཡོད་པས། ལམ་སང་ཡོ་བསྲང་དང་སྒྱུར་བཅོས་བྱེད་རྒྱུ་ཤིན་ཏུ་གལ་ཆེ། དེ་
ལས་གཞན་ད་རུང་གླུ་གཞས་གཏོང་མཁན་ཚོའི་ཁྲོད་དུ་ཚབས་ཆེ་བའི་ ས
་ “ནད་
ཡམས” ཤིག་མཆེད་ཀྱིན་ཡོད་པ་ནི། གཞན་གྱི་གླུ་གཞས་བསྐྱར་ཟློས་བྱས་ནས་ལེན་པ་
དང་
། གཞན་གྱི་དབྱངས་རྟ་རྐུ་བཤུ་བྱེད་པ། “མིག་གིས་མཛམ་གླིང་མི་མཐོང་ཞིང་
སེམས་ཀྱིས་རང་ཉིད་མི་རྙེད་པར” དཔལ་འབྱོར་གྱི་ཁེ་ཕན་ཁོ་ནའི་ཆེད་དུ་གཞན་གྱི་ངོ་
སྲུང་ནས་མི་རིགས་གྱི་ལ་རྒྱ་དང་མདུན་ལམ་སོགས་མི་བསམ་པར་ལོ་རྒྱུས་ཀྱི་བདེན་དོན་
དང་འགལ་བའི་གླུ་གཞས་གང་བྱུང་དུ་ལེན་པ་（འདིར་དངོས་སུ་མིང་མ་སྨྲས་པར་ཉེན་
བརྡ་ཙམ་བཏང་བ་ཡིན་པས་མཉམ་འཇོག་བྱེད་རྒྱུ་གལ་ཚེ། ད་དུང་མུ་མཐུད་དུ་དེ་
ལྟར་བྱེད་ན་ཁོ་ཚོའི་གདོང་འབག་དངོས་སུ་དྲལ་རྒྱུ་ལས་ཐབས་གཞན་མེད)སོགས་ ཡི
• 126 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ན་པས། འབྲེལ་ཡོད་སྡེ་ཁག་རྣམས་ནས་གནད་དོན་འདི་དག་མྱུར་མོར་ཐག་གཅོད་ག
ང་ལེགས་མ་བྱས་ཚེ་རང་རེའི་གླུ་གཞས་འདི་ཉིད་ཚད་གང་འདྲ་ཞིག་ཏུ་ལྷུང་རྒྱུ་ཡིན་ པ་
བསམས་ཚོད་ཀྱིས་དཔག་ཐུབ་པ་ཞིག་རེད། དེས་ན་གླུ་གཞས་ཀྱི་ཁྱེའུ་དེ་ཉིད་ “ནད་
མེད་སྐྱོན་བྲལ་ངང་འཚར་ལོངས་འབྱུང་རྒྱུར་སུས་ཀྱང་དོ་ཁུར་དང་རྒྱབ་སྐྱོར་ཤུགས་
ཆེན་བྱེད་རིགས་སོ།།
བདུན་པ། མཇུག་སྡོམ། -
འདི་ལྟར་བདག་གིས་རང་གི་སེམས་ཁོང་ལ་ཡུན་རིང་ཉར་བའི་བོད་ཀྱི་གླུ་གཞས་
སྐོར་གྱི་དྲན་འཆར་ཁག་ཅིག་ཀློག་མཁན་གྱི་མིག་ལམ་དུ་བསྟར་ཐུབ་པ་བྱུང་བས་སེམས་
ཅུང་ཟད་བདེར་བབས་ནའང་། ཁྱབ་ཆེ་ས་ནས་བལྟས་ཏེ་རྒྱང་རིང་སར་ཞིབ་འདང་
ཞིག་བརྒྱབ་ཚེ་བློ་ཕམ་དང་སེམས་ཁྲལ་གྱི་ཚོར་བ་མང་བོ་ཞིག་གིས་ཡང་བསྐྱུར་ཁམས་
ཁྱོན་ནས་བདེར་འབབ་དུ་བཅུག་མ་སོང་། རྩོམ་པ་པོ་སྐྱབས་ཆེན་བདེ་གྲོལ་མཆོག་
གིས་ད་ལྟའི་དུས་འདིར་བོད་གླུ་སྙན་མོ་ཞིག་ལ་ཉན་རྒྱུ་ཧ་ཅང་ཁག་པོ་ཡིན་ཚུལ་གྱི་སྡུག་
སྨྲེ་འདོན་བཞིན་ “བོད་ཀྱི་རོལ་མོའི་བླ་སྲོག་ག་བར་ཡོད་དམ” ཞེས་ཉེན་བརྡ་ལྟ་བུའི་
འདྲི་གཞི་ཆེན་པོ་ཞིག་བཏོན་ཡོད་པ་བཞིན། རང་རེ་བོད་མི་རིགས་ལ་ལོ་ངོ་སྟོང་ཕྲག་
ཁ་ཤས་ཀྱི་རོལ་མོའི་ལོ་རྒྱུས་ཡོད་ཅིང་། གླུ་གཞས་གཏོང་མཁན་ཚོར་འཇམ་པའི་
དབྱངས་ཀྱིས་རིག་སྟོབས་བསྩལ་ཏེ་སྒྲ་དབྱངས་ལྷ་མོས་སྡོང་གྲོགས་མཛད་ནའང་ད་
ལྟའི་བར་དུ་འཛམ་གླིང་ལ་ངོམ་དུ་རུང་བའི་ངེས་དོན་གྱི་མིང་གྲགས་ཆེ་བའི་གླུ་གཞས་
གཏོང་མཁན་ཕྱི་གླིང་བའི་ལྡེ་ཁུ་ཞོན་དང་། རྒྱ་ནག་གི་ཀྲུའུ་ཀྲིག་ཆིན། སོག་པོའི་ཐང་
དཀར་ལྟ་བུ་ཕལ་ཆེར་གཅིག་ཀྱང་བྱུང་མྱོང་མེད་པ་ནི་ཅི་ཞིག་གིས་ལན་པ་ཡིན་ནམ།
- 127-



བདེན་པའི་ལེའུ།
བསམ་གཞིག་གི་མནར་གཅོད་འདི་དག་གིས་ང་རང་དུས་གཏན་དུ་སྡོད་མི་ཚུགས་པར་
བཟོས་སོང་། སྨྲས་པ།
རང་བྱུང་ཁམས་ཆེན་མོའི་ལྷད་མེད་དྭངས་གཙང་གིས་བཞེངས་པའི་མ་འོངས་དབྱངས་ཀྱི་ཕོ་བྲང་དེ་གང་
དུ་ཡོད།
ཚེ་སྲོག་གི་མཛེས་སྡུག་འཁྱིལ་བའི་རོལ་མོའི་ཁྲག་རྒྱུན་དེ་གང་དུ་བཞུར།
རོལ་དབྱངས་ཀྱི་ཕྲེང་ཐག་ལ་བརྒྱུས་པའི་གླུ་ཚིག་གི་མུ་ཏིག་དེ་ཚོ་གང་དུ་འཚེར།
སྣང་སྲིད་ལག་ཏུ་བསྣམས་ནས་སྟོང་ཉིད་གླུ་རུ་ལེན་པར་དབང་འབྱོར་བའི་གླུ་བ་དེ་གང་དུ་འཚོལ།
༢༠༠༤ ༨. ༢༣
- 128-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དེང་རབས་དཔྱད་བརྗོད་པའི་སྐྱོན་ཆ་གླེང་བ།
རང་སྐྱོན་རི་རབ་འདྲ་བོ་གམ་དུ་བསྒྱུར་ཏེ། གཞན་སྐྱོན་ཁབ་ཀྱིས་འཚོལ་བ་ཨ་ཙ་མ།
—བོད་ཀྱི་གཏམ་དཔེ།
རང་སྐྱོན་རང་ཞིབ་བྱེད་པ་ནི་མིར་སྐྱེས་བའི་འོས་འགན་ཡིན་ལ།
དེའི་ནུས་བ་མེད་པའི་མི་ལ་གཞན་པར་བཀོད་འདོམས་བྱེད་རྒྱུའི་དབང་ཆ་མེད།
—ཀེ་རི་སིའི་པོ་ལ་ཐུ།
གླེང་སློང་།
སྤྱིར་ཁོ་བོ་ནི་གཞན་གྱི་སྐྱོན་ཆ་འདི་དང་གན་ཞེས་གླེང་བརྗོད་སྤེལ་རྒྱུར་ཁྱོན་ནས་
དགའ་བོ་མེད་ནའང་། དེང་གི་བོད་ཀྱི་རྩོམ་རིག་གི་སྤྱི་ཚོགས་ཁྲོད་གནད་དོན་རབ་དང་
རིམ་པ་མང་དག་ཅིག་བྱུང་དང་འབྱུང་བཞིན་འདུག་ཅིང་། དེ་དག་གིས་མིའི་རིགས་ཀྱི་
རིག་གཞུང་འཕེལ་རྒྱས་དང་བསམ་བློའི་བདེ་ཐང་ལ་གནོད་སྐྱོན་མི་ཉུང་བ་ཞིག་ཐེབས་
ཀྱིན་ཡོད་པ་མངོན་གསལ་དུ་མཐོང་བྱུང་། དེ་ལས་ཀྱང་ཆེས་ཚབས་ཆེ་བ་ནི་ཤུགས་རྐྱེན་
དེ་དག་གིས་མི་བུ་གཞན་པ་མང་བོ་ཞིག་ཀྱང་ལོག་ལམ་དུ་འདེད་ཀྱིན་འདུག་པས་ན།
རང་ཉིད་སྐུག་ཐོགས་པ་ཞིག་ཡིན་པའི་ཆ་ནས་མི་སྨྲའི་བརྟུལ་ཞུགས་བཟུང་ནས་སྡོད་རྒྱུ་
ཧ་ཅང་ཁག་པོར་གྱུར། དེ་བས་འདིར་དེང་རབས་དཔྱད་བརྗོད་པའི་ཁྲོད་དུ་ཚེར་མ་
བཞིན་ཕྱིར་མངོན་གསལ་དུ་གཟེངས་པའི་སྐྱོན་ཆ་སྐོར་ཞིག་དམིགས་ཀྱིས་བསལ་ཏེ་
གླེང་བ་ལ།
• 129 •



བདེན་པའི་ལེའུ།
དང་བོ། དཔྱད་བརྗོད་ལ་འགན་མི་འཁུར་བའི་སྐྱོན་ཆ།
འཇིག་རྟེན་སྟེང་གི་དབང་བོ་རྣམ་ལྔ་ཆ་ཚང་བའི་མི་སུ་ལའང་སྐད་ཆ་ལབ་རྒྱུའི་
ཐོབ་ཐང་ཡོད་པ་འདྲ་འདྲ་ཡིན་ནའང་། བདེན་རྫུན་གྱི་དབྱེ་བ་གསལ་བོ་མེད་པའི་ལབ་
གླེང་དང་ངན་སྨྲ་ཅི་འདོད་དུ་བྱས་ཏེ། གཞན་གྱི་ཐོབ་ཐང་རྡོག་བརྫིས་སུ་གཏོང་བ་ནི་
མིའི་རིགས་ཀྱི་སྤྱི་ཚོགས་བདེ་འཇགས་ལ་དོ་ཁུར་གྱི་འདུ་ཤེས་ཡེ་ནས་མེད་པའི་རང་
རྟགས་རྗེན་པར་ཕྱིར་མངོན་པ་ཉིད་དུ་ཟད། དེ་བས་ངག་ཐོག་དང་ཡིག་ཐོག་གང་རུང་
ནས་གཞན་ལ་སློབ་གསོ་གཏོང་མཁན་གྱི་མི་ཞིག་ཡིན་ཚེ་མ་མཐའང་ཆེས་ཐོག་མའི་ཀུན་
སློང་དེ་ཉིད་ཕན་སེམས་ཀྱིས་བསླངས་པ་ཞིག་ཡིན་དགོས་པ་ལས། ཕ་རོལ་བོར་
“གཟུགས་མེད་ཀྱི་མཚོན་ཆ་” སྤྱད་དེ་རྨེག་མེད་དུ་གཏོང་ཨེ་ཐུབ་ཐུབ་བལྟ་བ་དེ་ནི་ཤེས་
ཡོན་ཅན་ཞིག་གི་ལས་ཀ་ཁྱོན་ནས་མ་ཡིན། དེ་ལྟར་ཀུན་སློང་ལ་སྐྱོན་ཞུགས་པའི་སྒོ་
ནས་ཤེས་ཡོན་སྒེར་གཅོད་ཀྱི་བགྱི་བ་འདྲ་མིན་སྤེལ་ཚེ་དེའི་མཇུག་འབྲས་ལྕི་ཡང་ཇི་
འདྲར་གྱུར་ནའང་མི་རང་ཉིད་ཀྱིས་འགན་འཁུར་དགོས་པ་ནི་བཟློག་ཏུ་མེད་པའི་
གནས་ལུགས་ཤིག་ཡིན།
དེ་ལས་ཀྱང་ཆེས་ཉེན་ཚབས་ཆེ་བ་ནི་ཁ་སང་དེ་རིང་གི་ན་གཞོན་ཤེས་ཡོན་ཅན་དུ་
ཁས་འཆེ་བ་དེ་དག་གི་བྱ་སྤྱོད་རེད། དཔེར་མཚོན་གཅིག་དྲངས་ན། ཉེ་ཆར་ “མཆོད་མེ་
དྲ་ཚིགས་” སུ་མངོན་པའི་ “མི་རྒོད་” ཅེས་པའི་མིང་བྱང་གི་ཕག་ཏུ་ཡིབ་པའི་མི་བུ་འདི་
ལྟ་བུ་སྟེ། ཁོས་རང་ཉིད་བོད་ཀྱི་རྩོམ་སྟེགས་སྟེང་དུ་སུ་ལ་འང་ཆ་རྒྱུས་མེད་པའི་དྲ་མིང་
ཞིག་གིས་འགེབས་སྲུང་བྱས་ནས་གསང་ཉུལ་བ་ངན་རུལ་ཞིག་གི་ཚུལ་གྱིས། རང་ཉིད་
ཀྱི་སྐད་ཆ་ལ་འགན་མི་འཁུར་ཞིང་ངེས་དོན་སྤྱི་དཔྱད་བརྗོད་མཁན་ཞིག་གི་བ རྟུལ་
- 130 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིབས།
ཞུགས་ཡོངས་སུ་དོར་ནས། རང་སེམས་ཀྱི་ཕྲག་དོག་ཁོ་ན་གཞི་བྱས་ཏེ་བོད་ཀྱི་གྲྭ་
བཙུན་རང་མོས་སྙན་ངག་འབྲི་མཁན་གྱི་སྡེ་ལ་མིང་བཟུང་དོན་བཟུང་གིས་སྡིག་མོལ་
དང་གླེང་འགེལ་ཅི་འདོད་དུ་བྱེད་པ་ནི་ཧ་ཅང་མི་ལེགས་པ་ཞིག་ཏུ་སྣང་། གལ་སྲིད་མི་
སྣ་དེ་དག་ལ་མངོན་གསལ་གྱི་སྐྱོན་ཆ་ཆེན་པོ་ཡོད་ན་སུས་ཀྱང་ཐེར་འདོན་བྱས་མི་ཆོག་
པ་མེད་མོད། འོན་ཀྱང་ཁོས་གནས་ཚུལ་ལ་རྒྱུས་ལོན་ཅི་ཡང་མེད་པར་གང་འདོད་དུ་གྲྭ་
བ་རང་མོས་སྙན་ངག་འབྲི་མཁན་ཡོད་ཚད་ “རྫུ་བག་གིས་ཟས་ཟོས)ཚར་” འདུག་ཚུལ་
བརྗོད་ཅིང་། “ཁོ་ཚོ་ནམ་ཡང་རྗེས་ལུས་ཡིན་ལ་ལྷག་མའང་ཡིན་” ཞེས་དགེ་འདུན་པ་
ཚོའི་ཐོབ་ཐང་རྡོག་བརྫིས་བྱས་ཏེ་ཀློག་མཁན་ལ་རྫུན་གཏམ་གྱིས་མགོ་སྐོར་བཏང་ཞིང་
ཚེས་ཐལ་ཆེ་བའི་ཕྱོགས་ལྷུང་གི་དབང་དུ་ཚུད་ནས་གང་བྱུང་དུ་སྡིག་མོལ་བཏང་བ་ནི་
ཁོ་ཚོའི་སྟེང་ལ་མི་དགའ་བའི་རྣམ་འགྱུར་ཐེངས་ཤིག་བསྟན་པ་ཙམ་ལས་ཅི་ཡང་
འཁྱོངས་མི་འདུག ད་དུང་དགེ་འདུན་པ་ཚོར་ “ཚུལ་འཆོས་ཀྱི་ཉམས་སྟོན་རྒྱུར་དགའ་
བ་ དང༌ བླ་སྲོག་མེད་པའི་རོ་སྟོན་རྒྱུར་དགའ་བ་' ·གཏོར་བ ཤིག་མེད་པའི་རྫུན་
གཏམ་རྒྱུར་དགའ་བ་” ཞེས་ “དགེ་འདུན་དཀོན་མཆོག་ལ་གནོད་པའི་ལས་བགྱིས་པ་”
དང༌ “ དགེ་འདུན་པའི་སྡེ་ལ་སྐུར་བ་བཏབ་པ ” སྟེ། གཞན་གྱི་ཐོབ་ཐང་ལ་དམའ་
ཕབ་པའི་ཁྲིམས་འགལ་གྱི་ནག་ཉེས་དང་རང་ཉིད་དམྱལ་བར་ལྟུང་བྱེད་ཀྱི་སྡིག་པ་མི་
དགེ་བའི་རྒྱུ་ཚབས་ཆེན་བསགས་སོང་བས་གང་མྱུར་འགྱོད་བཤགས་བྱས་ན་མ་
གཏོགས་ཚེ་འདི་ཕྱི་གཉིས་ཀ་ནས་དཀའ་ལས་གང་མང་ལ་འཕྲད་ཀྱི་རེད། གལ་སྲིད་
ཁྱེད་ཀྱིས་ང་རང་ཆོས་ལུགས་ལ་མི་དད་པས་དེ་དག་ལ་སྐྲག་དགོས་དོན་མེད་བསམས་
ན འང་རྒྱུ་འབྲས་ཀྱིས་ཆོས་དད་ཡོད་མེད་ ག ཉེ ས་ཀ་ནམ་ཡང་འཆོར་དུ་འཇུག་གི་
.- 131 -



མ་
བདེན་པའི་ལེའུ།
མ་རེད་དོ།།
དེ་ཡང་གཞན་གྱི་ལེགས་ཉེས་གླེང་བ་ལ་ངེས་པར་དུ་གླེང་གཞི་ལ་ཆ་རྒྱུས་ཟབ་མོ་
ཡོད་ད གོས་ལ། ལྷག་པ ར་དུ་དཔྱད་གཏམ་སྤེལ་རྗེས་དགོས་པ་ལེགས་པོ་ཡོད་མེད་ལ་
བསམ་བློ་སྔོན་དུ་གཏོང་དགོས་པ་ཡིན། འོན་ཀྱང་མི་རྒོད་ཉིད་ནས་དགག་ཡུལ་དེ་དག་
གི་བརྩམས་ཆོས་ལ་དཔྱད་པ་གནད་དུ་ཐིངས་པ་གང་ཡང་མ་བྱས་པར་རང་འདོད་དུ་
ལག་ལ་གང་ཆུད་ཀྱི་ཚིག་གྲུབ་ཁ་ཤས་གཞི་བྱས་ནས་ཕ་རོལ་བོར་སྐྱོན་འདོགས་སྣ་ཚོགས་
བྱས་འདུག་པ་ནི། ཆེད་དུ་རང་ཉིད་དྲ་རྒྱབ་ཏུ་བསྐུངས་ཏེ་འཛམ་གླིང་མི་དམངས་ཀྱི་
སྔོན་ནས་བོད་མི་ཚོའི་ཁྲོད་དུ་དབྱེན་དཀྲུག་ཐེངས་ཤིག་འཕངས་པ་ལས་མ་འདས། དེ་
བཞིན་རྩོམ་ཡིག་འབྲི་བ་ནི་དགག་རྒྱག་དང་འཐབ་རྩོད་ཁོ་ནའི་ཕྱིར་དུ་ངོས་བཟུང་སྟེ།
རྩོམ་སྟེགས་གཡུལ་ས་དང་རྩོམ་མཁན་དམག་མི། བརྩམས་ཆོས་ཁྲོད་ཀྱི་ཡིག་འབྲུ་རེ་རེ་
ཕ་རོལ་བོའི་ཚེ་སྲོག་ལ་རྒོལ་བར་བྱེད་པའི་མདའ་མཚོན་དུ་བསྒྱུར་ན་ག་ལ་འགྲིག དེ་
ལྟར་བྱས་ན་རོང་འབྲོག་ཚོས་རྩྭ་ཞིང་རྩོད་པ་དང་ཁྱད་པར་ཆེར་མེད་སོང་བ་རེད།
གལ་སྲིད་ཁྱེད་ཉིད་དེ་འདྲའི་དགག་རྒྱག་ལ་མོས་པ་ཡོད་ན་དགག་ཡུལ་ནི་ང་ཚོ་བོད་
མིའི་ནང་ཁུལ་མ་རེད། སྐུ་ཉིད་མི་རིགས་ལ་དེ་འདྲའི་ཤ་ཚ་ཞིང་གདོང་མཆོང་གི་སྤོབས་
པ་ཆེན་པོ་ཡོད་པ་བདེན་ན་ང་ཚོའི་དགྲ་བོ་ངོ་མ་དེ་དག་ལ་དགག་བཞག་སྤྲོ་རོགས་ཞུ།
དེ་ཚོས་ང་ཚོའི་རྒྱལ་ཁབ་དང་མི་རིགས། རིག་གཞུང་། རྒྱུ་ནོར། ཁོར་ཡུག་སོགས་ཡོད་
ཚད་ཀྱི་ཡོད་ཚད་རྩ་མེད་བཟོ་བཞིན་ཡོད་པ་ཁྱེད་ཀྱིས་མ་མཐོང་བ་ཡིན་ནམ། ཡང་ན་
མཐོང་ཡང་མ་མཐོང་ཁུལ་དུ་བསྐྱུར་བ་གང་ཡིན་གསལ་བོར་ཤོད་དང་། ང་ཚོའི་ “རྒྱལ་
གཅེས་ པ་ཚོས་ནང་ཁུལ་ལ་རྟོག་དྲ་བཟོ་རྒྱུ་ལས་ཅི་ཡང་མི་ནུས་པ་འདི་ནི་བོད་ཀྱི་ཁ་
-132-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དཔེར་ “སྲན་མ་མ་ཆོད་པར་ཡོས་ཀྱི་སྟེང་ལ་རྒྱུགས” ཞེས་པའི་དཔེ་ལས་མ་འདས།
དེས་ན་ལས་དོན་ཅི་ཞིག་བསྒྲུབ་ཀྱང་ཐོག་མར་རང་ཉིད་ནས་འགོ་རྩོམ་པ་དང་།
དེ་བཞིན་གཞན་ལ་སྐྱོན་བརྗོད་བྱེད་རྒྱུ་དེའང་འགན་འཁུར་མི་དགོས་པའི་ལས་ཀ་ཞིག་
ཏུ་མི་བསམས་པར། བྱ་བ་གང་ཞིག་བསྒྲུབ་ནའང་མཇུག་འབྲས་ལེགས་པོ་
ས་པོ་ཞིག་ཡོང་
བར་འབད་རྒྱུ་ནི་དཔྱད་བརྗོད་པ་ཞིག་གིས་ངེས་པར་དུ་ཤེས་དགོས་པའི་མ་མཐའི་རྩ་
དོན་ཉག་གཅིག་ཡིན་ནོ།།
གཉིས་པ། དཔྱད་བརྗོད་ཀྱི་ཕན་འབྲས་མི་བསམ་པའི་སྐྱོན་ཆ།
དཔྱད་གཏམ་གྱི་དོན་སྙིང་དངོས་ནི། ངེས་པར་དུ་ཁུངས་བཙུན་པའི་ལྟ་བའམ་
རིགས་པའི་གཞུང་ལུགས་གང་རུང་གིས་དཔྱད་ཞིབ་བྱས་པ་བརྒྱུད་དེ། ཡང་དག་པའི་
གཏན་ཚིགས་ཀྱིས་སྐབས་སུ་བབ་པའི་གཞལ་བྱའི་བྱ་དངོས་དེ་ཉིད་ཀྱི་གདོད་མའི་རང་
བཞིན་ནམ་བདེན་དོན་མཐར་ཐུག་པ་དེའི་ཕྱོགས་སུ་སྙེག་པ་ཞིག་དགོས་པ་ལས།
མི་
སྒེར་གྱི་མྱོང་ཚོར་དང་ལྟ་ཚུལ་ཐོ་རེ་བ་ཁ་ཤས་ཀྱིས་གནད་དོན་ཡོད་ཚད་ལ་སྡོམ་ཚིག་
བཀོད་དེ་ཅི་འདོད་འདོད་དུ་ཐག་གཅོད་ཆོག་པ་ཞིག་ཁྱོན་ནས་མ་ཡིན།
མི་རྒོད་ནས་དེང་གི་བོད་ཀྱི་རྩོམ་རིག་འཕེལ་རྒྱུས་ཐད་ངག་སྒོ་ཐོག་མ་འབྱེད་དུས་
“གསར་གཏོད་དེ་ནམ་ཡང་ཁྱི་སྨྱོན་ཞིག་གི་ཚུལ་གྱིས་ང་ཚོའི་རྗེས་སྙེག་ནས་ཡོད” ཅེས་
ནུབ་གླིང་གཙོས་མི་རིགས་གཞན་གྱི་ཤེས་རིག་སྣ་མང་གིས་བོད་ཀྱི་རིག་གནས་ལ་ཁྱི་སྨྱོན་
གྱིས་རྨུག་པ་བཞིན་ཤུགས་རྐྱེན་ངན་པ་ཐེབས་བཞིན་ཡོད་པ་མིག་གིས་མཐོང་བཞིན་དུ།
ད་དུང་དེར་སྤྲོ་སྣང་ཆེ་མདོག་གིས “ལུགས་གསར་བའི་སྙན་ངག་ནི་ཆུ་ལོག་བརྡོལ་བ་
བཞིན་བོད་ཆེན་པོའི་རྩོམ་རིག་གི་ག ཤིན་སར་ལྷོག་ལྷོག་ཏུ་འབབ་ཀྱིན་ཡོད་ ཟེར་བ་ནི།
• 133-



འ་
བདེན་པའི་ལེའུ།
གཞན་གྱི་རིག་གནས་དབང་སྒྱུར་གྱི་ནུས་ཤུགས་ལ་མགོ་འདོགས་ལུས་འབུལ་བྱས་
འདུག་པའི་རང་མཚང་ཕྱིར་མངོན་པ་ཉིད་ལས་མ་འདས། དེ་བཞིན་རང་རེའི་འོད་
སྟོང་འཕྲོ་བའི་གནའ་བོའི་ཤེས་རིག་ཡོད་ཚད་ རྙིང་བ་རྙིང་སྡུག་གི་སྲོལ་རྒྱུན་ནག་
པོ༔ རུ་ངོས་བཟུང་བ་ནི་རིག་གནས་ཀྱི་འཕེལ་རིམ་དང་རིན་ཐང་ལ་བརྟག་དཔྱད་ཅི་
ཡང་མ་བྱས་པར་གཏམ་བྱུང་རྒྱལ་དུ་སྨྲས་པ་ཙམ་དུ་ཟད། སྤྱིར་རིག་གནས་སྤྱི་དང་བྱེ་
བྲག་རྩོམ་རིག་ཅེས་པ་འདི་ཡང་མིའི་རིགས་རྒྱུད་བཞིན་སྔ་མས་ཕྱི་མ་བསྐྱེད་ནས་རྒྱུན་
བསྲིངས་ཏེ་ད་བར་དུ་ཡོང་བ་ཞིག་ཡིན་པ་ལས། “གསར་བ: ཞེས་ “སྲོལ་རྒྱུན་རྙིང་བ་
དང་མ་འབྲེལ་བར་རྒྱུ་མེད་རྐྱེན་མེད་ངང་
ང་གློ་བུར་དུ་གནམ་ནས་ལྷུང་སོང་བ་ལྟ་བུ་ཞིག་
གཏན་ནས་མིན། དེ་བས་ནམ་ཡང་ སྲོལ་རྒྱུན་རྙིང་བ'' ཡོད་ཚད་ལ་དགྲ་ནག་གི་འདུ་
ཤེས་འཛིན་མི་རུང་སྟེ། རྒྱུ་མཚན་ནི། ཁྱོད་ཀྱིས་ད་ལྟ་རིན་པོ་ཆེ་ཁོ་ནར་སྒོམ་གྱིན་ཡོད་
པའི་ 'གསར་བ་གསར་རྐྱང་' དེ་དག་ཀྱང་ནམ་ཉི་མ་ཞིག་ལས “ སྲོལ་རྒྱུན” ནས་ “རྙིང་
བར་* འགྱུར་ངེས་པས་སོ།།
ད་དུང་ 'མི་རིགས་ཀྱི་ལ་རྒྱུ་དང་མི་རིགས་ཀྱི་འོས་འགན་ཞེས་པའི་ 'མི་རིགས་ཀྱི་
བདག་ དེ་ལས་ རང་ཉིད་ཀྱི་བདག་གི་' སྟེང་ལ་བབས་'“ ཤིང༌ “སྒེར་གཤིས་ཀྱི་སྙིང་
སྟོབས་འདྲ་བའི་ང་རྒྱལ་ཅིག་གིས་སུས་ཀྱང་སུ་ཁས་མི་ལེན་པའི་བབ་ཏུ་ལྷགས་
ཡོད” ཟེར་བ་སོགས་ནི། མི་རྒོད་རང་ཉིད་ཀྱིས་གཙོས་པའི་མི་བུ་བསམ་མེད་སྐོར་ཞིག་
གི་དམིགས་ཡུལ་དང་རང་གཟུགས་ཡིན་པ་ལས་བོད་མི་བྱིངས་པོ་དང་རྩོམ་པ་བོ་ཡོད་
ཚད་འདི་འདྲའི་གནས་བབ་ཅིག་ཏུ་ཁྱོན་ནས་ལྷགས་མེད་ལ་མ་འོངས་པ་ནའང་དེ་
འདྲའི་ཉིན་མོ་ཞིག་གཏན་ནས་ཡོད་མི་སྲིད་དེ། རྒྱུ་མཚན་མི། དབྱིན་ཇིའི་མི་ཆོས་རིག་
• 134-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
པ་བ་མའོ་ཨར(༡༨༧༨-༡༥ ༣༥)གྱི་ “ཐུན་མོང་གི་ཁེ་ཕན་ཆེད་དུ་སྒེར་གྱི་བདེ་སྐྱིད་དོར་དེ་
ཐུན་མོང་ལ་བདེ་སྐྱིད་འབྱུང་བར་འབད་དགོས” པར་སྨྲ་བའི་དགོངས་པ་བཞིན། ང་
ཚོའི་གཞུང་དྲང་དད་མོས་ཅན་གྱི་མི་སེར་ཡོངས་ཀྱིས་ནམ་ཡང་ “མར་གྱུར་སེམས་ཅན་
གྱི་དོན་དུ་མ་ཎི་བགྲང་གིན་ཡོད་ལ། ང་ཚོའི་གྲྭ་བཙུན་རྣམ་པས་ཀྱང་ “རང་ཉིད་གཅེས་
འཛིན་རྒུད་པ་ཀུན་གྱི་སྒོ།། མ་རྣམས་གཅེས་འཛིན་ཡོན་ཏན་ཀུན་གྱི་གཞི།། དེ་ཕྱིར་
བདག་གཞན་བརྗེ་བའི་རྣལ་འབྱོར་ལ།། ཉམས་ལེན་སྙིང་བོར་བྱེད་པར་བྱིན་གྱིས་
རློབས།” ཞེས་པའི་རྟེན་འབྲེལ་ལེགས་ཚོགས་ཀྱི་ལྟ་མགུར་དབྱངས་སུ་གྱེར་ཏེ་” བདག་
འཛིན་གདོན་ཆེན” གཞོམ་བྱེད་ཀྱི་གདམས་པར་རྩེ་གཅིག་གཞོལ་གྱིན་ཡོད་པས་སོ།།
དེ་བས་མི་རྒོད་ཀྱིས་གོང་གསལ་བརྗོད་པའི་སྐད་ཆ་དེ་དག་གིས་ནི་དགེ་འབྲས་ཅི་
ཡང་མེད་པའི་ཁ་ཉེས་(ཨ་མདོའི་ཁ་སྐད་དེ་རྟེན་འབྲེལ་མི་ལེགས་པའི་སྐད་ཆ་བཤད་
པའི་དོན)ཐེངས་ཤིག་བོས་པ་ལས་གཞན་ང་ཚོར་ཕན་ཅི་ཡང་བཏགས་མེད་པས་ན།
དཔྱད་བརྗོད་ཁྲོད་དུ་འདི་ལྟ་བུའི་སྐད་ཆ་ལབ་པ་ནི་དཔྱད་བརྗོད་རྩོམ་རིག་གི་ཕན་
འབྲས་ལ་བསམ་བློ་ཁྱོན་ནས་མ་བཏང་བའི་སྐྱོན་ཆ་འབའ་ཞིག་ཏུ་སྣང་། མི་རྒོད་ཀྱིས་
མ་མཐའ་ “དཔྱད་” དང་” བརྗོད” ཅེས་པ་ཅི་ཞིག་གི་དོན་དུ་འཇུག་པ་ཧ་གོ་མི་འདུག་
ལ། “བདག” ཅེས་པར་དེ་བས་ཀྱང་གོ་བ་གསལ་བོ་ཞིག་ལོན་མི་འདུག་པས་རང་དགར་
ཀི་ཅོ་མི་འདོན་རོགས། འདི་ལྟར་རང་ཉིད་བོད་ཀྱི་རིག་གནས་སྤྱི་དང་བྱེ་བྲག་སུམ་
རྟགས་དག་གསུམ་སོགས་ལ་སྦྱངས་པ་ཅུང་ཙམ་ཡང་མེད་པར་གཏམ་ཆེན་པོ་ལབ་པ་ནི་
“བླུན་པོས་མཁས་རྟགས་བསྟན་” པ་ཉིད་དུ་ཟད་པས་མཐར་གཏུགས་ན་རང་ཉིད་རྒྱུད་
པའི་རྒྱུ་བསགས་པ་ཉིད་ལས་མེད་དོ།། དེ་བས་རྗེས་ཕྱོགས་དཔྱད་གཏམ་འབྲི་དུས་
- 135-



བདེན་པའི་ལེའུ།
ཕྱོགས་གང་ས་ར་གཟབ་གཟབ་མ་བྱས་ཚེ་ “ སྤྲང་བོའི་དབྱུག་པ་སྤྲང་བོའི་མགོ་
གཅོག་” གི་དཔེ་རུ་འགྱུར་ཉེན་ཆེ། མདོར་ན་སྙན་ངག་པ་དང་དཔྱད་གཏམ་པ་
སོགས་སྐུ་གུ་འཆང་མཁན་གྱི་ཤེས་ཡོན་ཅན་རྣམས་ཀྱི་འོས་འགན་དང་དམིགས་ཡུལ།
བརྩམས་ཆོས་སྤེལ་བའི་དགོས་པ་སོགས་ནི་མིའི་རིགས་ལ་ “ཕན་བདེ་ བསྐྲུན་རྒྱུ་ལས་
“གནོད་སྐྱོན” བཟོ་རྒྱུ་དེ་མིན་པ་ངེས་པར་དུ་ཤེས་དགོས་སོ།།
གསུམ་པ། དཔྱད་བརྗོད་ཀྱི་དམིགས་ཡུལ་མི་ལེགས་པའི་སྐྱོན་ཆ།
དཔྱད་བརྗོད་རྩོམ་རིག་གི་ནང་དོན་དངོས་ནི་བདེན་དགེ་མཛེས་གསུམ་གྱིས་ཕྱུག་
པ་ཞིག་ཡིན་འོས་པ་ལས། རྫུན་འཆལ་ཉོག་གཏམ་གྱིས་ཡོངས་སུ་སྦགས་པ་ཞིག་ཡིན་ན་
ཁྱོན་ནས་མི་འགྲིག་ལ། དེ་ཉིད་བྲིས་པའི་དམིགས་ཡུལ་ནི་དཔྱོད་བརྗོད་ཀྱི་ཡུལ་དུ་གྱུར་
བའི་བརྩམས་ཆོས་སམ་བྱ་དངོས་རྣམས་ཀྱི་དོན་སྙིང་མངོན་འགྱུར་དང་རིན་ཐང་ཇེ་
མཐོར་བཏང་ནས་མིའི་རིགས་ཀྱི་ཤེས་ཡོན་འཕེལ་རྒྱས་སུ་འགྲོ་བར་རམ་འདེགས་བྱ་རྒྱུ་
དེ་ཡིན་པ་ལས། མི་སེམས་ཟང་ཟིང་དང་སྤྱི་ཚོགས་རྙོག་འཛིངས་ཅན་དུ་བསྒྱུར་ཏེ་ཕན་
ཚུན་བར་འགལ་འདུ་བཟོ་བྱེད་ཀྱི་དུག་རྫས་ལྟ་བུ་ཞིག་ཏུ་གྱུར་ཚེ་གཏན་ནས་མི་རུང་།
ཡིན་ནའང་ད་ལྟའི་རྩོམ་པ་པོའི་སྤྱི་ཚོགས་ཁྲོད་དུ་བསམ་བློར་སྐྱོན་ཞུགས་པའི་མི་བུ་སྐོར་
ཞིག་གིས་སྔ་འདང་ཕྱི་འདང་ཅི་ཡང་མི་རྒྱག་པར་ “སྤྱི་ཚོགས་ནག་པོའི་” བསམ་སྦྱོར་
ཁྱེར་ཡོང་སྟེ་རང་རེའི་རྩོམ་རིག་གི་མཁའ་དབུགས་བརླག་བྱེད་ཀྱི་རྩོམ་འཆལ་ཅི་འདོད་
གང་དྲན་ངང་སྤེལ་གྱིན་འདུག་པ་དང༌
། གནས་ལུགས་མེད་ཅིང་ཁ་ཕྱོགས་ལེགས་པོར་
འཁྲིད་རྒྱུའི་དམིགས་ཡུལ་གྱིས་སྟོང ས་པ་སོགས་སྐྱོན་ཆ་སྣ་ཚོགས་ཀྱིས་ཀུན་ནས་
གཏམས་པ་མང་བོ་མཐོང་རྒྱུ་འདུག་པ་ནི་ཤིན་ཏུ་མི་འོས་ཤིང་ངེས་པར་དུ་ཡོ་བསྲང་
- 136 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བྱེད་དགོས་པའི་དོན་རྐྱེན་བཙོག་པོ་ཞིག་ཏུ་འཁུམས།
དཔེར་མཚོན་ནི། གོང་གསལ་གླེང་ཟིན་པའི་མི་རྒོད་དང་ཁོའི་བྲིས་རྩོམ་ （རྫུ་བག་
གིས་ཟས (ཟོསjཚར་བའི་གྲྭ་བཙུན་རང་མོས་སྙན་ངག་འབྲི་མཁན་གྱི་སྡེ༔ (ཡིག་ནོར་གྱིས་
རྩོམ་ཡོངས་ཀྱི་བརྒྱ་ཆའི་ཉི་ཤུ་ལྷག་ཟིན་ཡོད)ཞེས་པ་ལྟ་བུ་སྟེ། ཁོས “སྙན་ངག་རྩོམ་པ་
ནི་གཞུང་ལུགས་རྩོམ་པ་དང་ཤིན་ཏུ་མི་འདྲ་བས་འགན་འཁྲིའི་འདུ་ཤེས་ཤིག་དང་བླ་
མེད་ཀྱི་དྭངས་གཤིས་ཤིག་ཡིད་ལ་མ་སྒོམ་བསྒོམས)པས” ཞེས་སྙན་ངག་དང་གཞུང་
ལུགས་གཉིས་ཀྱི་ཁྱད་པར་འབྱེད་བྱེད་ལ་ “ འགན་འཁྲིའི་འདུ་ཤེས” དང་ “བླ་མེད་
དྭངས་གཤིས” གཉིས་ཡོད་མེད་ཙམ་གྱིས་འཐུས་པའི་སྡོམ་ཚིག་ཅིག་བཞག་འདུག་ལ།
སྙན་ངག་མ་གཏོགས་དཔྱད་བརྗོད་དང་གཞུང་ལུགས་སོགས་རྩོམ་པ་ལ་ “འགན་འཁྲིའི་
འདུ་ཤེས” དང་༔ བླ་མེད་དྭངས་གཤིས” མེད་ཀྱང་ཆོག་པ་ལྟ་བུ་ཞིག་ཏུ་འུད་སྒྲོག་བྱེད་
པ་ནི་བསམ་བློ་ཅི་ཡང་མ་བཏང་བའི་ནོར་འཁྲུལ་འབའ་ཞིག་རེད། ཡང་གཅིག་བཤད་
ན་ཁོ་རང་ནོར་འཁྲུལ་ཅན་གྱི་རང་ལྟ་མཆོག་འཛིན་འདི་ལྟ་བུ་ཞིག་གིས་མགོ་འཐོམས་
པར་བྱས་པས་ད་གཟོད་ (རྫུ་བག་གིས་ཟསཟོས)ཚར་བའི་གྲྭ་བཙུན་རང་མོས་སྙན་ངག་
འབྲི་མཁན་གྱི་སྡེ）ཞེས་པ འི་ “ འགན་འཁྲིའི་འདུ་ཤེས་” དང༌ “ བླ་མེད་དྭངས་
གཤིས” ཅི་ཡང་དབེན་པའི་བྲིས་རྩོམ་འདི་འདྲ་ཞིག་སྤེལ་བ་ཡིན་ངེས།
ཁོ་རང་ཉིད་ཀྱིས་དངོས་སུ་ལབ་རྒྱུར། འདི་འདྲ་ཞིག་ “འབྲི་དགོས་པའི་རྒྱུ་མཚན་
ནི་ “ བོད་རིགས་སྙན་ངག་པ་ཆེན་མོ་ཡི་དམ་ཚེ་རིང་མཆོག་ལ་རྗེས་དྲན་ཞུ་བའི་ཆེད་
བསྒྲིགས་ལེ་ཚན་ཞིག་གི་སྟེང་དུ༌གྲྭ་བཙུན་སྙན་ངག་པ་ ཞིག་གིས “ ཞེན་ཆགས་དང་
ཕྱི་མིག་མེད་པར་ ཅེས་པའི་སྐད་ཆ་དུམ་བུ་ཞིག་བཤད་པ་ཁོ་ནར་གཞི་བྱས་ཏེ། རང་
- 137•



བདེན་པའི་ལེའུ།
རེའི་གྲྭ་བཙུན་རང་མོས་སྙན་ངག་འབྲི་མཁན་ཡོད་ཚད་ “ ཐག་ཞོར་འབྲེང་འདྲུད” བྱས་
ཏེ་ “ཁོ་ཚོའི་སྙན་ངག་སྟེ། བླ་སྲོག་མེད་པའི་རི་སྟོན་རྒྱུར་དགའ་བ་ ཞེས་གྲྭ་བཙུན་ཚོའི་
སྙན་ངག་ལ་ཆ་རྒྱུས་ཅི་ཡང་མ་བླངས་པར་ བཁ་བདག་མེད་ནང་ནས་སྐད་ཆ་ཚོད་མེད་
བཤད༔ དེ་རང་རེའི་གྲྭ་བཙུན་ཚོར་དམའ་འབེབས་ཚད་མེད་བྱས་འདུག དོན་དངོས་
སུ་འདི་ནི་གནས་ལུགས་ཅི་ཡང་མེད་པའི་འཆལ་གཏམ་ཁོ་ན་སྟེ། དཔེར་ན། ང་ཚོས་ཁོ་
རང་ལྟ་བུའི་སྐུ་བོ་ཞིག་གིས་ “གུས་པོའི་སྙན་ངག་གི་ལྷ་མོ་སངས་རྒྱས་སྒྲོལ་མ་ (དོན་དུ་
Fa#far • Z5 và 15' 5 TFTFT] {F393
སྙན་ངག་པ་གྲགས་ཅན་སྐྱ་བོ་ཚོ་རེ་རེ་བཞིན་མིང་གིས་བཟུང་ནས་ “ཁྱོད་ཚོ་ནི་དུས་རྒྱུན་
་སྨད་འཚོང་མའི་ཁྲོད་དུ་ཉི་མ་སྐྱེལ་མཁན་གྱི་འཆལ་བོ་དག་དག་རེད” ཅེས་བརྗོད་ཚེ་ཧ་
ཅང་གིས་ཐལ་དྲགས་ཡོད་པ་ལྟ་བུ་རེད། སྤྱིར་རང་རེ འི་བོད་ཀྱི་དེང་རབས་རྩོམ་
སྟེགས་སྟེང་ན་གྲྭ་བ་དང་སྐྱ་བོའི་དབྱེ་བ་མེད་པར་སྐྱོན་ཡོན་གཉིས་ཀ་ཟུང་འབྲེལ་དུ་
གནས་པ་མངོན་གསལ་ཡིན་ནའང་། མི་རྒོད་ཀྱིས་སྐུ་བོ་ཚོའི་སྐྱོན་ཆ་ཅི་ཡང་མ་མཐོང་
ཁུལ་གྱིས་ལོགས་སུ་བསྒྱུར་ཏེ་ཆེད་དུ་གྲྭ་བ་ཚོ་ཁོ་ན་དམིགས་འབེན་དུ་བཞག་པ་ནི་བོད་
ཀྱི་རྩོམ་རིག་ལ་ཤ་ཚ་བ་ཞིག་གཏན་ནས་མ་ཡིན་པར། དེ་ནི་མི་རིགས་ནང་ཁུལ་གྱི་
མཐུན་སྒྲིལ་ལ་གཏོར་བརླག་བྱས་པ་འབའ་ཞིག་ཏུ་ཟད་ཅིང་། དེ་ཡི་འཇུག་འབྲས་ཀྱང་
རང་གིས་རང་ཉིད་ལོ་རྒྱུས་ཀྱི་ཉེས་ཅན་ཞིག་ཏུ་བསྒྱུར་བ་ཡིན་པས་རྗེས་ཕྱོགས་གཟབ་
གཟབ་ཀྱིས་བྱ་ངན་འདི་འདྲ་མུ་མཐུད་དུ་མི་སྤེལ་རྒྱུ་གལ་ཆེའོ།།
བཞི་བ། དཔྱད་བརྗོད་ཀྱི་ནང་དོན་གནད་དུ་མི་གནས་པའི་སྐྱོན་ཆ།
དཔྱད་བརྗོད་ཅེས་པ་ནི་སྐྱོན་མེད་མཐུས་ཚང་དང་དྲང་བདེན་གནས་ལུགས་ཀྱིས་
• 138-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཕྱུག་པ་ཞིག་ཡིན་དགོས་མོད། ཁ་སང་དེ་རིང་གི་དཔྱད་བརྗོད་སྤེལ་མཁན་འདི་དག་
ལ་ལུང་རིགས་ཀྱི་རྒྱབ་བརྟེན་ཅི་ཡང་མེད་པའི་ཁར། རང་གིས་བཤད་པའི་སྐད་ཆའི་
སྔ་ཕྱི་ཐོད་མི་ཐུག་པ་དང་འགྲེལ་མི་ཆགས་པ། བརྗོད་བྱ་གནད་དུ་མི་གནས་ཤིང་རྗོད་
བྱེད་ཡིག་ནོར་གྱིས་ཁེངས་པ། དཔྱད་རྒྱུའི་དོན་མ་རྟོགས་པ་དང་ཆ་རྒྱུས་མེད་པ་
སོགས་ཀྱི་སྐྱོན་ཆ་སྣ་ཚོགས་ཚེར་མ་ལྟར་གཟེངས་འདུག་པ་ནི་ཧ་ཅང་མཐོང་མི་བཟོད་པ་
ཞིག་སྟེ། དཔེར་ན་མི་རྒོད་ཀྱིས “ལྡོང་ཡོན་ཏན་རྒྱ་མཚོའི་ “གནའ་དེང་ཕྱི་ནང་གི་སྙན་
ངག་པ་གྲགས་ཅན་གྱི་སྙན་གཞུང་དང་བརྩམས་ཆོས་གང་མང་བཀླགས་པའི་ཞོར་དུ།
དེ་དག་ལས་རོ་བཅུད་ལྡན་པའི་སྐད་ཆ་གསར་བ་རེ་རྙེད་ཚེ་རང་གི་སྙན་ངག་ལྷ་མོའི་
འགུལ་རྒྱུན་དུ་གསོལ་ན་ལྡེམ་འཁྱུག་འཁྱུག་གི་སྒྱུ་འཕྲུལ་ཀློང་ནས་ཀློག་མཁན་ཁྲི་སྟོང་གི་
དྲན་འཛིན་འཕྲོག་པའི་ཆོམ་རྐུན་ཞིག་ཏུ་འགྱུར་ཡང་སྲིད” ཅེས་པའི་སློབ་སྟོན་ལ་ཡི་
རང་གིས་གསུང་རབ་ཀྱི་ཀློང་ནས་བརྐུས་པའི་མི་བོ་ཆེའི་གཏམ་དེ་སྙེད་ཅིག་རང་གི་སྙན་
ངག་ཏུ་དྲངས་ནི་བཞད་གད་སློང་བའི་དཔེ་རུ་འགྲོ” ཟེར་བ་ནི་གཞན་གྱི་དམིགས་ཡུལ་
མ་རྟོགས་པའི་སྐྱོན་ཡིན་ཏེ། དོན་དངོས་སུ་ལྡོང་ཡོན་ཏན་རྒྱ་མཚོ་མཆོག་ནས་སྙན་
ངག་ལ་འཇུག་མཁན་གྱི་ལས་དང་བོ་བ་རྣམས་ལ་དམིགས་ནས་འདི་འདྲའི་ལེགས་
བཤད་ཅིག་བཏོན་པ་མ་གཏོགས་རྩོམ་མཁན་ཡོད་ཚད་ཀྱིས་ལད་མོ་དང་རྐུ་བྱེད་དགོས་
ཞེས་གདམས་པ་ག་ལ་ཡིན། དེའང་གཏན་ནས་མི་རུང་བ་ཞིག་མ་ཡིན་ཏེ། དཔེར་ན་
མི་རྒོད་ཁྱེད་རང་གིས་ད་ལྟ་ཁ་གྲགས་ཤེས་ཤིང་མི་སྐད་བཤད་པ་དང་ཡིག་འབྲུ་ཁ་ཤས་
འབྲི་ནུས་པ་དེའང་ཕ་མའི་ངག་ལ་ལད་ཟློས་དང་དགེ་རྒན་གྱི་གསུང་ལ་ལད་ཟློས་ཁོ་ན་
བྱས་ནས་སྦྱངས་འོངས་པ་བཞིན་འགྲོ་འཆག་ཉལ་འདུག་གི་བྱ་སྤྱོད་ཡོད་ཚད་གཞན་ལ་
- 139-



བདེན་པའི་ལེའུ།
མིག་དཔེར་བལྟས་ནས་རྟོགས་པ་ཡིན། དེ་བཞིན་གནའ་ནས་ད་བར་གྱི་སྙན་ངག་གིས་
གཙོས་པའི་རྒྱུ་རྩལ་གྱི་བརྩམས་ཆོས་གྲགས་ཅན་ཡོད་ཚད་ཀྱང་མཐར་གཏུགས་ན་ཕན་
ཚུན་ལ་ལད་ཟློས་བྱས་ནས་བརྩམས་གྲུབ་གནང་བ་འབའ་ཞིག་ལས་རང་བྱུང་དུ་གྲུབ་པ་
ཞིག་ཤིན་ཏུ་དཀོན་ལ། གསར་བཏོད་ཅེས་པའང་ཕར་དེད་ན་རྙིང་བའི་རྗེས་ཤུལ་དང་
ལད་ཟློས་ཀྱི་འབྲས་བུ་ཉིད་དུ་གཏོགས་པ་ཡིན། འདིའི་ཐད་ལ་སྔོན་བྱོན་མཁས་པ་ཁ་
ཅིག་ཀྱང་དགོངས་པ་གཅིག་མཐུན་བྱུང་མྱོང་བ་སྟེ། དཔེར་ན། གནའ་བོའི་ཀེ་རི་སིའི་
མཚན་ཉིད་རིག་པ་བ་པོ་ལ་ཐུ་ (སྤྱི་ལོའི་སྔོན་གྱི་ལོ་༤༢༧.སྤྱི་ལོའི་སྔོན་གྱི་ལོ་༣༤༧) ཡིས་
“མཛེས་པ་ནི་རྟོག་བཅས་ཀྱི་ཁྲོད་དུ་གནས་གཤིས། དངོས་ཡོད་ནི་རྟོག་བཅས་ལ་ལད་
མོ་དང་སྒྱུ་རྩལ་ནི་དངོས་ཡོད་ལ་ལད་མོ་བྱས་པ་ཞིག་ཡིན་” ལ་ “སྒྱུ་རྩལ་ནི་དངོས་ཡོད་
ཀྱི་བྱ་དངོས་བྱེ་བྲག་པར་ལད་མོ་བྱས་པ་ཞིག་ཡིན་སྟབས་སྒྱུ་རྩལ་ནི་ ་འདྲ་དཔེའི་འདྲ་
དཔེ་ དང༌ གྲིབ་མའི་གྲིབ་མ་ ཡིན” པར་དགོངས་ཤིང་། ཡང་གནའ་བོའི་ཀེ་རི་སིའི་
མཛེས་རིག་པ་རླབས་ཆེན་ཡ་ལིས་སི་ཏོ་ཏེ་ (སྤྱི་ལོ་སྔོན་གྱི་ལོ་༣༨༤.སྤྱི་ལོའི་སྔོན་གྱི་ལོ་
༣༢༢）ཡིས་ཀྱང་ “སྒྱུ་རྩལ་ནི་དངོས་ཡོད་ཀྱི་ལད་མོ་ཡིན” པར་གཏན་འཁེལ་བྱས་པ་
བཞིན་ནོ།།
ཡང་མི་རྒོད་ནས་ལྡོང་ཕྲུག་གི་སྙན་ངག་（ནད་ཡམས》ཞེས་པའི་ནང་དུ་ “ནུ་
བོ ཅིས་ཀྱང་ནད་ཡམས་དེས་ཟིན་དུ་མ་འཇུག ང་ཚོ་ （ཕུགས་བསམ་རྒྱལ་ཁབ》ཏུ་
བསླེབས་རག་བར” ཞེས་བྲིས་ཡོད་པ་དེ་ལ “སྙན་ངག་པས་ཐད་ཀར་ཁ་ཐུག་སྣ་ཐུག་
གིས་པོ་ལ་ཐུའུ་ཡི་ཕུགས་བསམ་རྒྱུལ་ཁབ་ཅེས་པའི་ཁ་བྱང་ཕབ་ཡོད་ཕྱིར། ཁོས་ཡར་
འཁྲིད་འདོད་པའི་ནུ་བོ་དེར་གདམས་པ་འང་འོད་ཟེར་ཅན་གྱི་སྤྱི་ཚོགས་ཤིག་མ་ཡིན་
• 140•



(
གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
པར་བྲན་གཡོག་གི་བབ་ཏུ་བརྫངས་ཡོད་པ་ནི་སྙན་ངག་པ་ཁོ་ལའང་གསལ་ཆ་མེད་དེ།
ཁོས་ནི་ཕུགས་བསམ་རྒྱལ་ཁབ་ཅེས་པའི་མིང་བྱང་མཛེས་བོ་ཞིག་ལ་གཞི་བཅོལ་ཏེ་
དངོས་ནས་ ( གནས 》ཕུགས་བསམ་ཅན་གྱི་རྒྱལ་ཁབ་ཅིག་རེད་འདོད་མོད། པོ་ལ་ཐུའུ་
ཕུགས་བསམ་རྒྱལ་ཁབདེ་དོན་དངོས་ཀྱི་སྟེང་ནས་བརྗོད་ན་མརཁེ་སིས་ ་པོ་ལ་
ཐུ་ཡི་《ཕུགས་བསམ་རྒྱལ་ཁབ》ནི་ཨེ་ཅེབ་ཀྱི་རིགས་རུས་ལམ་ལུགས་དེ་ཨ་ཏེན་སིར་
ཕུགས་བསམ་ཅན་དུ་འགྱུར་བ་བྱེད་པ་དེ་རེད། ” ཅེས་པ་བཞིན་རིགས་རུས་ཀྱི་འདུ་ཤེས་
མཐོ་ཞིང་བྲན་གཡོགས་ཀྱི་ ( གཡོག་གི) རྣོ་ཁ་བཙན་པོའི་ངན་ཇུས་ཀྱི་རིག་པའི་གཞུང་
ལུགས་ཤིག་ཡིན ” ཞེས་དང༌ “ ལྡོང་ཕྲུག་གིས་ཕྱི་གླིང་བའི་རིག་གཞུང་སྐོར་ལ་བརྟག་
དཔྱད་མེད་པ་རང་གི་སྙན་ངག་དུ་ནང་འདྲེན་བྱེད་རྒྱུར་དགའ་བ” ཟེར་བའང་མི་
གཞན་ལ་ཆ་རྒྱུས་མ་བླངས་ཤིང་དོན་ལ་བརྟག་དཔྱད་མ་བཏང་བའི་གཏམ་དུ་མཐོང་སྟེ།
གཅིག ལྡོང་ཕྲུག་གིས་ནི་ལོ་ངོ་བཅུ་ཕྲག་ལྷག་གི་རིང་ལ་བོད་དང་རྒྱ་གར་ནག་ནུབ་གླིང་
ལ་སོགས་པའི་རྩོམ་རིག་དང་མཚན་ཉིད་རིག་པའི་གཞུང་ལ་བློ་སྤྱོང་དང་ཉམས་ལེན་
བྱས་མྱོང་བས་ན། ཚོད་མེད་ཧོལ་རྒྱུགས་རང་བཞིན་གྱི་ཚུར་ལེན་དང་གཞན་རྩོམ་གྱི་
བརྗོད་དོན་མ་རྟོགས་པའི་ལུང་འདྲེན་ཐབས་རྡུགས་དེ་འདྲ་བྱེད་མི་སྲིད་ལ། ཁོས་ནི་
རང་གི་ནུ་བོ་ལ་ 《ཕུགས་བསམ་རྒྱལ་ཁབ༔ ལྟ་བུའི་མི་བུ་རང་སྒེར་གྱི་བསམ་བློའི་འཇིག་
རྟེན་ཞིག་གསར་བཞེངས་བྱེད་ཐུབ་དགོས་པར་འབོད་སྐུལ་བཏང་བ་ལས། “ཁ་ཐུག་སྣ་
ཐུག་གིས ” “ གསལ་ཆ་མེད” པར་ “ཕུགས་བསམ་རྒྱལ་ཁབ་ཅེས་པའི་མིང་བྱུང་མཛེས་པོ་
ཞིག་གཞི་བཅོལ་” བ་ཙམ་གྱིས་རང་ཚུགས་མེད་པའི་སྐད་ཆ་ལབ་པ་ཞིག་མ་རེད།
དཔེར་ན་ཁོས་བྲིས་པའི་ ༩སྟོན་པ་ཤཱཀྱ་ཐུབ་པ་དང་པོ་ལ་ཐུ་གཉིས་ཀྱི་དགོངས་པའི་
• 141-



བདེན་པའི་ལེའུ།
མཐུན་ཕྱོགས་གླེང་བ》ཞེས་པའི་དཔྱད་གཏམ་ནང་ “བདག་ཅག་གི་སྟོན་པ་ཤཱཀྱ་ཐུབ་པ་
དང་རྟོག་བཅས་མཁན་པོ་པོ་ལ་ཐུ་རྣམ་གཉིས་ཀ་རྒྱལ་བོའི་སྲས་སུ་འཁྲུངས་ཤིང་། འཚོ་
གཞེས་ཀྱི་དུས་ཕལ་ཆེར་མཉམ་པ་དང་། དེར་མ་ཟད། ཁོང་རྣམ་གཉིས་ཀྱི་དགོངས་
པའི་ཐད་དུའང་མཐུན་ཕྱོགས་དུ་མ་མཆིས་ཏེ།བྱ་དངོས་ཐམས་ཅད་ནང་ཤེས་པའི་
བདག་ཉིད་དུ་གྲུབ་པར་མཐུན་པ་དང༌། སྐྱེ་བ་སྔ་ཕྱི་ཁས་ལེན་པར་མཐུན་པ། སྔོན་གྱི་
མཐའ་གཟིགས་པར་མཐུན་པའོ” ཞེས་དང་། ཡང་ “ པོ་ལ་ཐུས་ཀྱང་བྱ་དངོས་ཐམས་
ཅད་ཡིད་དམ་འདུ་ཤེས་སམ། རྟོག་བཅས་ལས་བྱུང་ཞིང་། སེམས་སམ་འདུ་ཤེས་ནི་
འཇིག་རྟེན་གྱི་བྱ་དངོས་ཐམས་ཅད་ཀྱི་འབྱུང་གཞི་ཡིན་ལ། འདུ་ཤེས་སམ་རྟོག་བཅས་
ཀྱི་འཇིག་རྟེན་ནི་གཙོ་བོ་དང་དབང་བོའི་སྤྱོད་ཡུལ་གྱི་འཇིག་རྟེན་ནི་དེ་ལས་མཆེད་པ
་པའི་
འཁྲུལ་སྣང་གི་འཇིག་རྟེན་དུ་འདོད” ཅེས་བརྗོད་པས་ཀྱང་ཁོས་པོ་ལ་ཐུ་དང་ཁོང་གི་
ཕུགས་བསམ་རྒྱལ་ཁབ》ཀྱི་ནང་སྙིང་དངོས་ལ་ཉམས་ཞིབ་ཅུང་གནད་མོ་བྱས་ཡོད་པ་
ཤེས་ཐུབ། གཉིས། ལྡོང་ཕྲུག་ཁོ་རང་ནང་བསྟན་མཚན་ཉིད་རིག་པར་མཐའ་གཅིག་
ཏུ་རྒྱབ་བརྟེན་འཆའ་བའི་རྩོམ་པ་བོ་ཞིག་ཡིན་པའི་ཆ་ནས་ཁོའི་འཇིག་རྟེན་དང་མི་ཚེའི་
ལྟ་ཚུལ། བརྩམས་ཆོས་ཀྱི་མཚོན་བྱར་གྱུར་བའི་བྱ་དངོས་མཐའ་དག་དང་དེ་རེ་རེའི་
སྟེང་གི་གནས་ལུགས་ཡོད་ཚད་ལ་ཡང་དག་པའི་མཚན་ཉིད་རིག་པའི་ལྟ་བ་སྤྱད་དེ་
མངོན་འགྱུར་དང་ཐག་གཅོད་བྱེད་རྒྱུ་ནི་ཁོའི་འོས་འགན་དུ་གཏོགས་པ་དང་། ༼ཕུཊ་
བསམ་རྒྱུལ་ཁབ༔ ཀྱི་བསྟན་དོན་ཐད་ནང་ཆོས་ཀྱི་དགོངས་པ་དང་མཐུན་ཚབས་ཆེ་ས་
མང་བས་ཁོས་ཆེད་དུ་པོ་ལ་ཐུ་ལ་གདེང་འཇོག་ཚད་མཐོན་པོ་བྱས་པ་དེར་མི་རུང་ས་རྩི་
ཡང་མི་འདུག གསུམ། ཕུགས་བསམ་རྒྱལ་ཁབ༔ བོད་འགྱུར་མ་ཞིག་ད་ལྟའི་བར་ང་
- 142 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཚོའི་མཐོང་ཡུལ་དུ་གྱུར་མ་མྱོང་བས། མར་ཁེ་སི་ （ ༡༨༡༥-༡༨ ༨ ༣）དང་ལེ་ཉིན་
（ ༡༨༧༠-༡༩༢༤) གཉིས་གྱི་སྐད་ཆ་ཐོར་བུ་རེ་ལ་གཞི་བཅོལ་ཏེ་ （ཕུཊ་བསམ་རྒྱལ་ཁབ་
ནི་ “རིགས་རུས་ཀྱི་འདུ་ཤེས་མཐོ་ཞིང་བྲན་གཡོགས་ཀྱི་ ( གཡོག་གི）རྣོ་ཁ་བཙན་པོའི་
ངན་ཇུས་ཀྱི་རིག་པའི་གཞུང་ལུགས་ཤིག་” དང༌ “ཁུངས་ལུང་གཏན་ནས་མེད” པ་ཞིག་
རེད་ཅེས་དངོས་གཙོ་སྨྲ་བའི་ལྟ་བ་ཁོ་ན་མཁྲེགས་འཛིན་དང་འུད་སྒྲོག་བྱས་ན་གཏན་
ནས་མི་རུང་། དེ་བས་ང་ཚོས་ཕྱོགས་ཞེན་དང་འཐེན་འཁྱེར་ཁོ་ནའི་དབང་དུ་མ་སོང་
བར། འཇར་མན་གྱི་གཟུགས་འདས་དང་མི་ཆོས་རིག་པ་བ་གྲགས་ཆེན་ཁཱང་ཏི་ (སྤྱི་
ལོ ༡༧༡༤-༡༨༠༤བར)ཡི་འདོད་ཚུལ་ལྟར་ “དངོས་གཙོ་རིང་ལུགས་དང་སེམས་གཙོ་
རིང་ལུགས་གཉིས་དབར་གྱི་འགལ་བ་གཞི་མཐུན་ཡོང་ཐབས་བྱས་ཏེ་བར་འདུམ་རིང་
ལུགས་སྤེལ་ བ་སྟེ། དངོས་གཙོ་རིང་ལུགས་དང་སེམས་གཙོ་རིང་ལུགས་གཉིས་གཞི་
མཐུན་ཡོང་ཐབས་ཀྱིས་དེ་གཉིས་འོས་མེད་བསྟུན་ཐབས་ཡོང་ཐབས་བྱས་ཐོག ཕན་
ཚུན་ཁ་གཏད་དུ་ལངས་པའི་མཚན་ཉིད་རིག་པའི་གྲུབ་མཐའ་སྣ་ཚོགས་མ་ལག་གཅིག་
གི་ནང་དུ་མཉམ་སྒྲིག་ཡོང་ཐབས་བྱེད་ དགོས་པ་ཡིན།
འདིར་ཁོ་བོས་ （ཕུཊ་བསམ་རྒྱལ་ཁབ》རྒྱ་འགྱུར་མ་ལ་ལྟ་ཀློག་དང་དེའི་ཐད་ཀྱི་
འབྲེལ་ཡོད་དཔྱད་གཞི་མང་བོར་ཉམས་ཞིབ་བྱས་པ་སོགས་ལས་རྙེད་པའི་པོ་ལ་ཐུ་ཡི་
དགོངས་པ་དངོས་ནི་འདི་ལྟ་སྟེ། ༡. *འཇིག་རྟེན་ནི་དགེ་བའི་རྟོག་བཅས་ལྟར་ལྟ་
ཡིས་གསར་སྐྲུན་བྱས་པ་དང་། ཕུགས་བསམ་གྱི་རྒྱལ་ཁབ་ནི་དགེ་བའི་རྟོག་བཅས་ལྟ་
བུའི་འཐུས་ཚང་གི་འཇིག་རྟེན་ཞིག་ཡིན་ པར་འདོད་པ་དང་། ༢. “རྟོག་བཅས་ཀྱི་
འཇིག་རྟེན་ནི་ཨང་དང་བོ་དང་བདེན་པའི་འཇིག་རྟེན་ཉག་གཅིག་ཡིན་ པར་འདོད་པ་
- 143-



བདེན་པའི་ལེའུ།
དང་། ༣, 'རྟོག་བཅས་ནི་མཛེས་པའི་ཆེས་མཐོ་ཞིང་ཆེས་མཐའ་མའི་འབྱུང་རྩ་ཡིན་
པ་དང་། མཛེས་པ་ནི་བདེན་པ་ཡིན་ལ་བཟང་བའང་ཡིན”པར་འདོད་པ་དང་། ༤.
“བཟང་བ་ནི་ཆེས་མཐོའི་རྟོག་བཅས་དང་འཇིག་རྟེན་གྱི་ཆེས་མཐོ་ཞིང་ཆེས་མཐར་
ཐུག་གི་དམིགས་ཡུལ་ཡིན་པ་དང་། མིའི་དོན་དམ་གྱི་བདེ་སྐྱིད་ནི་དངོས་པོའི་
(པོས) འདོད་པ་སྐོང་རྒྱུ་མ་ཡིན་པར་བཟང་བར་སླེབས་ཐུབ་པ་བྱ་རྒྱུ་དེ་ཡིན ” པར་
འདོད་པ་དང་། ༥, •ཕུགས་བསམ་ནི་ཆེས་མཐོའི་སྤྱོད་བཟང་སྟེ་བློ་གྲོས་ཀྱི་རྨང་གཞི་
ཡིན་ལ། འདུན་པ་ནི་རྟུལ་ཕོད་སྤྱོད་བཟང་གི་རྨང་གཞི་དང་། འདོད་སྲེད་བཟོད་
སྒོམ་བྱ་རྒྱུ་ནི་ཚོད་འཛིན་སྤྱོད་བཟང་གི་རྨང་གཞི་བཅས་ཡིན” པར་འདོད་པ་དང་།
༦. འཇིག་རྟེན་ལ་དབང་སྒྱུར་བྱེད་མཁན་ཆེས་ལེགས་ཤོས་ནི་གོང་གསལ་ཐབས་མཆོག་
དེ་གསུམ་པོར་མངའ་བརྙེས་པའི་ “མཚན་ཉིད་རིག་པའི་རྒྱལ་བོ” ཞིག་ཡིན་དགོས་པར་
འདོད་པ་བཅས་ཡིན་པས། དེ་ལ་སློབ་སྦྱོང་དང་མིག་ལྟོས་བྱེད་པ་ནི་ འགན་འཁྲིའི་
འདུ་ཤེས་མེད་པའི་ཉམས་རུལ་གྱི་ཚོད་ལྟ་ ཞིག་ག་ལ་ཡིན་ཏེ་མིན་ལ། གལ་སྲིད་རྒྱུལ་
ཁབ་གང་ཞིག་ལ་པོ་ལ་ཐུ་ཡི་ཕུགས་བསམ་བཞིན་མཚན་ཉིད་རིག་པས་གཏན་ལ་ཕབ་
པའི་སྲིད་ཁྲིམས་ཤིག་དང་དེ་ལག་ལེན་དུ་བསྟར་མཁན་ •མཚན་ཉིད་རིག་པའི་རྒྱལ་བོ་
ཞིག་གིས་མངའ་དབང་བསྒྱུར་ནུས་ཚེ། དེའི་འབངས་མི་རྣམས་ཀྱིས་ཀྱང་ཇི་སྲིད་བར་
དུ་རྫོགས་ལྡན་གྱི་འཚོ་བར་ལོངས་སྤྱོད་ཐུབ་པ་གདོན་མི་ཟ་སྟེ། དེ་ནི་དཔེར་ན། སྔོན་
ཆད་རང་རེའི་བོད་ཀྱི་ཆོས་རྒྱལ་སྲོང་
ང་བཙན་སྒམ་པོ་ ( གདུང་རབས་སོ་གསུམ་པ) དང་
ཁྲི་ལྡེ་གཙུག་བརྟན་（གདུང་རབས་སོ་བདུན་པ། ཁྲི་སྲོང་ལྡེ་བཙན་（གདུང་རབས་
སོ་བརྒྱད་པ) དང་ཁྲི་རལ་བ་ཅན་（གདུང་རབས་ཞེ་གཅིག་པ)སོགས་ཀྱིས་རྒྱལ་ཁམས་
- 144 -



)
）
གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཆོས་བཞིན་བསྐྱངས་པ་ཇི་བཞིན་ཡིན་ནོ།།
མི་རྒོད་ཀྱིས་ཁ་གཅིག་གི་ནང་ནས་ “ཁོ་ཚོའི་ ཚོས) སྙན་ངག་གླེང་མ་ཐག་ཆོས་
ལུགས་གླེང་དགོས་ལ། དེ་ཡིས་སྐྱེད་ (བསྐྱེད༔པའི་བསམ་བློ་དེས་ཁོ་ཚོ་ནམ་ཡང་བར་རྡོ་
(དོ) ལས་བགྲོད་ཐུབ་མེད ” ཅེས་དང་། ཡང་ཁ་གཅིག་གི་ནང་ནས་ “ང་ཚོའི་གྲྭ་བཙུན་
སྙན་ངག་པ་ཚོར་མཚོན་ན་ད་སྔ་ཡན་ཆད་དུ་རང་ཉིད་ཕྱིར་སྟོན་མཁན་ཞིག་བྱུང་མ་
མྱོང་ལ། དེ་ལས་གྲྭ་བཙུན་རང་གི་འཚོ་བ་དང་ལོ་རྒྱུས་རྒྱབ་ལྗོངས་ (དྲངས་བདེན་གྱི་བྱ་
དོན་དངོས་ལ་གོ) མཚོན་པའི་སྙན་ངག་ནི་ཤིན་དུ་ ( ཏུ）དཀོན་པར་སྣང་སྟེ” ཞེས་
བསམ་བྱའི་དོན་དག་ཐོད་མི་ཐུག་ཅིང་བརྗོད་བྱ་གནད་དུ་མི་གནས་པའི་སྐད་ཆ་མང་བོ་
མཉམ་གཅིག་ཏུ་བཤད་ཀྱིན་འདུག་པས་དོན་དངོས་སུ་ཅི་ཞིག་ཟེར་གྱིན་ཡོད་པ་ཧ་གོ་
དཀའ་བར་འདུག ཆོས་ལུགས་ནི་ཆེས་ཡང་དག་ཅིང་དོན་སྙིང་ཟབ་མོ་ལྡན་པའི་
རིག་པའི་གནས་ཤིག་ཡིན་གཤིས། ང་ཚོས་སྙན་ངག་གི་བརྗོད་བྱར་གླེང་བ་ནི་ཤིན་ཏུ་
འགྲིག་འདུག་པར་མ་ཟད་གྲྭ་བཙུན་ཚོར་མཚོན་ན་དེ་ནི་རང་ཚོའི་ཆེད་ལས་སུ་གཏོགས་
པས་དེ་མི་གླེང་ན་ཅི་ཞིག་གླེང་དགོས། ཆོས་ལུགས་ནི་འཁོར་བ་དང་བར་དོ་ལས་
བགྲོད་བྱེད་ཀྱི་གདམས་པ་ཉག་གཅིག་ཡིན་ཕྱིར། དེས་བསྐྱེད་པའི་བསམ་བློས་ཁོ་ཚོ་
ནམ་ཡང་བར་དོ་ལས་བགྲོད་ཐུབ་མེད་པར་སྨྲ་བ་ནི་ཅི་ཡང་མ་ཤེས་པའི་ལོང་གཏམ་ཁོ་
ནར་ཟད་ཅིང་། གནའ་ནས་ད་ལྟའི་བར་གྱི་གྲྭ་བཙུན་སྙན་ངག་པ་ཚོས་བརྩམས་པའི་
སྙན་ངག་དང་ལྟ་མགུར་སྣ་ཚོགས་ཀྱི་བརྗོད་བྱ་བརྒྱ་ཆའི་དགུ་བཅུའི་ཡད་ཆད་ཆོས་
ལུགས་ཀྱི་ལྟ་སྒོམ་སྤྱོད་གསུམ་གྱིས་ཟིན་ཡོད་ཅིང་། འདས་ཟིན་པའི་གྲྭ་བའི་སྤྱི་ཚོགས་
ཁྲོད་ཚངས་དབྱངས་རྒྱ་མཚོ་དང་དགེ་འདུན་ཆོས་འཕེལ་ལྟ་བུའི་ “རང་ཉིད་ཕྱིར་སྟོན་
•145-



བདེན་པའི་ལེའུ།
མཁན་་ མང་དག་ཅིག་བྱོན་མྱོང་ལ་ད་ལྟའང་འབྱུང་བཞིན་ཡོད་པས། གོང་གསལ་
“ ཤིན་དུ་（ཏུ) དཀོན་པར་སྣང་” ཞེས་པའང་དོན་དངོས་སུ་རང་ཉིད་ཆོས་ཀྱི་གཞུང་
ལུགས་ལ་འདྲིས་ཆ་ཞན་ཅིང་དཔེ་ཆ་བཀླགས་པའི་གྲངས་འབོར་ཤིན་ཏུ་ཉུང་ལ་ལྟ་རྒྱུ་
ཐོས་རྒྱུ་ཧ་ཅང་ཞན་པ་བཅས་ཀྱི་རང་མཚང་རྗེན་པར་ཕྱིར་མངོན་པ་ཉིད་དུ་ངེས་སོ།།
ཡང་མི་རྒོད་ཀྱིས “ཁོ་ཚོའི་ （ ཚོས》སྙན་ངག་ནི་རྩམ་པ་བཞིན་བརྫི་སྨྲ་བའི་ཁ་ཟས་
ཤིག་ལ་ངེས་ ( ངོས) བཟུང་ཡོད་པས། ཧམ་སེམས་ཉིན་རེ་བཞིན་ཇེ་ཆེར་གྱུར་བ་ནས་
ད་ནི་རྒྱུ་ཡིག་གི་དང་། ཞེས་པ་ངེས་པར་བོད་ཡིག་གི （སྙན་ཚོམ༔ དུ་བསྒྱུར་དགོས་ཞེས་
བཀའ་བསྒྲགས་ ( སྒྲོག）བཞིན་ཡོད་་ ཅིང་ “རྒྱུ་གྲོལ་རང་མི་ཤེས་ཤེས་ཁུལ་གྱིས་སྐྱུར་
རྩོམ་གྱི་བྱ་བར་ལྷ་འ ཐས་བྱེད་རྒྱུར་དགའ་བ་དང་“ ཞེས་གྲྭ་བཙུན་ཚོའི་རང་མོས་སྙན་
ངག་གླེང་རྒྱུ་ལས་འགོངས་ཏེ། ཡིག་སྒྱུར་ཐད་ཀྱི་གནད་དོན་ཞིག་ཁྱེར་ཡོང་ནས་འདིར་
རྒྱུ་གྲོལ་ལ་ཁ་རྡུང་གཏོང་བ་ནི་གྲྭ་བ་ཚོ་མིག་ནང་དུ་མ་སོང་བར་སྐྱོན་ཆ་ཁབ་ཀྱིས་བཙལ་
ཏེ་ཀློག་མཁན་གྱི་རྒྱུད་ལ་བག་ཆགས་ངན་པ་ཞིག་འཇོག་འདོད་པ་ཉིད་ལས་དོན་དངོས་
སུ་སྙན་ངག་དང་རིག་གཞུང་ལ་ཤ་ཚ་བའི་སྦྱོར་བ་ཞིག་ཁྱོན་ནས་མ་རེད། རྒྱ་གྲོལ་
སོགས་གྲྭ་བཙུན་སྙན་ངག་པ་ཚོར་ནོར་འཆུག་དང་སྐྱོན་ཆའང་མེད་མི་སྲིད་པ་ཞིག་མིན་
ནའང་། དེ་ལས་ལྷག་པའི་ཡོན་ཏན་མང་བོ་བགྲང་རྒྱུ་ཡོད་པ་མིག་གིས་མ་མཐོང་ཁུལ་
དུ་བསྐྱུར་བ་ནི་ཕྲག་དོག་གི་བསམ་སྦྱོར་འབའ་ཞིག་ཏུ་ཟད། ཁོ་བོའི་ཡིད་ལ་ཁྱུང་སྐྱེས་
ཞེས་པ་ཞིག་གིས་སྐད་ཆ་འདི་འདྲ་ཞིག་བཤད་མྱོང་བ་དྲན་གྱི་འདུག “ཁྱོད་ལ་ཕྲག་
དོག་བྱེད་མཁན་གྱི་མི་ནི། ཁྱོད་ལ་རྩོད་པ་བྱེད་མཁན་གྱི་མི་དང་དམའ་འབེབས་བྱེད་
མཁན་གྱི་མི་དེ་མ་ཡིན་པར། ཁྱོད་ཀྱི་གྲུབ་འབྲས་ནམ་ཡང་གླེང་མི་འདོད་པའི་མི་དེ་
• 146-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཡིན” ཞེས་པ་སྟེ། ང་ཚོས་ད་ལྟ་ཤེས་ནུས་པ་ནི་མི་རྒོད་ཉིད་གྲྭ་བའི་གྲུབ་འབྲས་གླེང་མི་
འདོད་མཁན་གྱི་མི་བུ་གཅིག་པུ་དེ་ཆགས་འདུག་པའོ།།
ཡང་མི་རྒོད་ཀྱིས་ “སྙན་ངག་གསར་མ་རྩོམ་པའི་བར་སྟོང་དང་དུས་ཀྱི་ཆ་ལ་ཚད་
བཀག་གི་གནས་ལུགས་འདོན་མཁན་མེད་པས་ཇི་བདེར་བྲིས་ཆོག” ཅེས་ཡིན་མདོག་ཁ་
བོ་ཞིག་བཤད་རྗེས་ཡང་བསྐྱར་རང་གིས་ད་སྔོན་ཅི་ཞིག་བཤད་ཟིན་པ་དེ་བརྗེད་སོང་བ་
ལྟར་ “བྱ་མདོ་རབ་རྒྱས་ཀྱིས་བྲིས་བྲིས་ཐམས་ཅད་སྙན་ངག་ཡིན་པར་རང་རྟོན་
རློམ）གྱིས་སྙན་ངག་སྐོར་ལ་ཤ་ལྷོད་པའི་ཁ་བརྡ་རྒྱག་(བྱེད) རྒྱུར་དགའ” ཞེས་
གཞན་གྱི་སྙན་ངག་གི་རང་དབང་དང་རང་གཤིས་ལ་རྒོལ་གཏམ་གཏོང་གིན་འདུག་པ་
དེ་ཅི་ཞིག་རེད། སྙན་ངག་ “ ཇི་བདེར་བྲིས་ཆོག ” ན་ “ལྷོད་པོར་ འབྲི་མི་རུང་བ་ཅི་
ཡིས་ལན་པ་ཡིན་ (དཔྱད་བརྗོད་ལ་ག ནད་དུ་མི་གནས་པའི་བཤད་སྟངས་འདི་འདྲ་
གཏན་ནས་མི་འགྲོ། སྤྱིར་སྙན་ངག་ལ་ཁ་དམ་ལྷོད་དང་རྒྱུས་བསྡུ ས། ཚགས་དམ་པོ་
དང་ལྷུག་བརྗོད་སོགས་འབྲི་ཐབས་དང་མཚོན་སྟངས་སྣ་མང་ཡོད་ཅིང་། དེ་བཞིན་
སྙན་ངག་པ་རེ་རེ་ལའང་རང་རང་གི་རང་གཤིས་དང་མཐུན་པའི་འབྲི་སྟངས་འདྲ་མིན་
སྣ་ཚོགས་ཡོད་པས། བྱ་མདོ་རབ་རྒྱས་ཀྱིས་ཁ་བརྡ་ལྟ་བུའི་སྙན་ངག་འབྲི་བ་དེ་ཁོའི་
ཁྱད་ཆོས་སུ་བགྲང་ཆོག་ནའང་། ཆེས་ཐལ་དྲགས་པའི་ལྷུག་སྐྱོན་མངོན་གསལ་དུ་ཡོད་
པ་དེར་ཁོ་བོར་ཡང་མི་འཐད་པའི་ལྟ་ཚུལ་ཅུང་ཙམ་འདུག་གོ།
ཡང་མི་རྒོད་ཀྱིས་ “ཁོ་ཚོའི་ ：ཚོས༔ སྐན་ངག་འབྲི་བ་ནི་རང་གི་སྟེགས་བུ་ཇེ་མཐོར་
གཏོང་བའི་ཐབས་ལམ་ཉག་ཅིག་ ། གཅིག ) ལ་སྒོམ་ཡོད” ཅེས་ཟེར་བ་ལ་ལན་འདི་འདྲ་
ཞིག་འདུག་སྟེ། རྩོམ་ཡིག་བྲིས་ཏེ་རང་གི་མིང་དང་གོ་ས་མཐོན་པོར་ག ཏོང་བའི་
• 147-



n
བདེན་པའི་ལེའུ།
རིགས་དེ་ནི་ཁྱེད་རང་སྐུ་བོ་ཚོ་ལས་གྲྭ་བ་དག་མ་ཡིན། སྐུ་བོ་ཚོས་ནམ་རྒྱུན་ - རྩོམ་ཡིག་
རེ་དུས་དེབ་སྟེང་བཀོད་པ་དང་དཔེ་དེབ་པར་སྐྲུན་བྱས་པ་རེ་སྟོན་རྒྱུ་ཡོད་ཚེ་རྒྱལ་ཁབ་
དང་ལས་ཁུངས་ཀྱིས་གོ་གནས་ཇེ་མཐོ་དང་ཟླ་ཕོགས་ཁ་བསྣོན་བྱེད་ཀི་རེད” ཅེས་ལབ་
ཀྱིན་པ་དང་དེ་ལྟར་ལག་ལེན་དུ་བསྟར་གྱིན་ཡོད་པའང་ཁོ་བོས་དངོས་སུ་མཐོང་ཐོས་
བྱུང་མྱོང་ཡོད། དེ་བས་གྲྭ་བ་ཚོས་རྒྱལ་ཁབ་དང་ལས་ཁུངས་ཀྱི་ཁ་ངོ་འཚོ་མི་དགོས་
པས་རྩོམ་ཡིག་ཅིག་བྲིས་པས་གོ་ས་ཡར་ལ་འགྲོ་མི་ནུས་པ་མི་ཀུན་ཀྱིས་ཤེས་སྲིད་པ་ཞིག་
རེད། དེའང་ལོ་རྒྱུས་ལ་ཕྱི་མིག་ཅིག་བལྟས་ཚེ། གནའ་ནས་ད་ལྟའི་བར་དུ་བླ་མ་དང་
གྲྭ་བའི་རིགས་སུ་གཏོག ས་པ འི་མཁས་པ་དག་གིས་རང་རེའི་བོད་ཀྱི་ཤེས་རིག་རྒྱུན་
འཛིན་དར་སྤེལ་དང་གསར་གཏོད་ཀྱི་ཐད་ལ་མཛད་རྗེས་བླ་མེད་བསྐྲུན་ཡོད་ཅིང་སྐུ་བོ་
ཚོས་ཞིང་ཕྱུགས་འཕེལ་རྒྱས་ཀྱི་ལས་སུ་གཞོལ་བ་ཤུགས་ཆེ་བར་འདུག་པས་བོད་ཀྱི་
དཔལ་ཡོན་གཉིས་ཀ་ཧ་ཅང་དོ་མི་མཉམ་པའི་ཚད་གཞི་འདི་ལྟ་བུ་ཞིག་ཏུ་ལྷུང་བ་རེད།
དེ་བས་ཆེས་གནད་འགག་ཏུ་གྱུར་བའི་ད་ལྟའི་དུས་སྐབས་འདིར་སྐྱ་བོ་ཚོས་རང་གིས་ཅི་
པང་ནུས་ཀྱིན་མེད་པ་བསྐྱུར་ནས་ད་དུང་གྲྭ་བ་ཚོར་ཁ་རྡུང་བཏང་སྟེ་འདུག་པ་ལས་
རང་གི་འགན་ཁུར་འགྲུབ་ཏུ་འཇུག་རྒྱུ་ནི་ཤིན་ཏུ་གལ་ཆེན་པོར་མཐོང་། དེང་སྐབས་
གྲྭ་བཙུན་ཁག་ཅིག་གིས་སྡོད་བཟོད་མེད་པར་སློབ་གྲྭ་བསྒྲུབས་པ་དང་སྨན་ཁང་གཉེར་
བ་། བཟོ་གྲྭ་འཛུགས་པ་དང་དཔེ་བསྐྲུན་ཁྱབ་སྤེལ་བྱེད་པ་སོགས་ “ འགྲོ་དོན་གསར་བ”
ཞིག་གི་ལས་སུ་ཉམས་མྱོང་དང་ཆ་རྐྱེན་མེད་བཞིན་དུ་ཨུ་ཚུགས་ཀྱིས་གཞོལ་བ་འདིའང་
ཕར་དེད་ན་སྐྱ་བོ་ཚོས་སྟོང་ཆ་དེ་དག་ཁྱོན་ནས་སྐོང་མ་ཐུབ་པས་ལན་པ་ཡིན་འདུག
གལ་སྲིད་ལས་ཀ་དེ་དག་སྐྱ་བོ་ཚོས་འགན་རང་འཁུར་གྱིས་འགྲུབ་ཏུ་འཇུག་ནུས་ཚེ་གྲྭ་
• 148-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བ་ཚོས་ཀྱང་ནམ་ཡང་ “ལྟ་སྒོམ་སྤྱོད་གསུམ་” དང༌ “ འཆད་རྩོད་རྩོམ་གསུམ” “མཁས་
བཙུན་བཟང་གསུམ་” གྱིས་རང་དང་འོས་འཚམ་གྱི་འགྲོ་དོན་དེ་བསྒྲུབས་ནས་བཞུགས་
ཆོག་ལ། དེ་བཞིན་རང་རེའི་བོད་ཀྱི་དཔལ་ཡོན་གཉིས་ཀའང་དོ་མཉམ་པོའི་ངང་ནས་
འཕེལ་རྒྱས་ཀྱི་རྩེ་མོར་སོན་ཐུབ་པ་གདོན་མི་ཟ།
ཡང་མི་རྒོད་ཀྱིས་གྲྭ་བ་ཚོར ༥(གཟི་མིག་དགུ་བ》སོགས་ཀྱིས་མཚོན་པའི་སྙན་ངག་
གོ་ས་ཅན་དག་ལ་འབྲེལ་བ་རྒྱུག་རྒྱུར་དགའ་ཞིང་། ང་ཚོ་འཁོར་བ་འདི་ལས་ནམ་ཡང་
བརྒལ་དཀའ་བའི་རྒྱུ་མཚན་གྱིས་གྲུ་གཟིངས་འདི་ཆེ་དྲགས་ཤིང་མུ་མཐའ་མེད༔ ཅེས་
སྙན་ངག་པ་ལྗང་བུ་རང་ཉིད་ཀྱང་བྲེལ་ཤ་ལང་བར་
ང་བར་（ལངས་པར)བྱེད་པའི་གཏམ་
ཆེན་སྨྲ་བར་སྤོབས་པ། གཟི་ ༡; ཡིས མིག་གསུམ་པ༔ ལྟ་བུའི་སྒྲུང་འབྲིང་ཞིག་གི་
བརྗོད་དོན་ཧྲིལ་བོ་སྙན་ངག་གི་ཚིག་རྐང་དྲུག་གི་ནང་དུ་ཤོང་བར་བྱས་ཡོད། ཅེས་སྨན་
པ་ཞིག་གིས་ནད་པའི་ནད་གཞི་ངེས་ཟིན་པ་བཞིན་བོད་ཀྱི་རྩོམ་སྟེགས་ཧྲིལ་བོར་འགན་
འཁུར་མེད་པའི་སྟེས་དབང་གི་འུར་རྒྱག་རྒྱུ་ (རྒྱུར) དགའོ” ཞེས་སྨྲས་པ་ནི་སྙིང་བོ་མེད་
པའི་སྐད་ཆ་སྟེ། (གཟི་མིག་དགུ་བ》ལ་གྲྭ་བ་དང་སྐྱ་བོའི་དབྱེ་བ་མེད་པར་ཀློག་
མཁན་མང་བོས་རང་རང་གི་མྱོང་སྟོབས་ཀྱི་ཁམས་དང་མོས་པར་བརྟེན་ནས་རོ་མྱོང་
བྱས་རྗེས་ཚད་མི་འདྲ་བའི་གདེང་འཇོག་སྣ་ཚོགས་བྱེད་ཀྱིན་ཡོད་པ་ནི་མི་རུང་བ་ཞིག་
མ་ཡིན་ཏེ། སྙན་ངག་གི་གོ་བ་ལེན་སྟངས་ལ་ཚད་བཀག་མེད་ཅིང་ཕྱོགས་སྣ་ཚོགས་ནས་
གོ་བ་ལེན་ཆོག་པ་ནི་དེའི་སྒྱུ་རྩལ་གྱི་བྱེད་ནུས་དང་མཚུངས་མེད་སྙན་ངག་གི་ཁྱད་ཆོས་
དངོས་ཡིན་པའི་ཕྱིར། འདིར་བདག་གིས་འདོད་པའི་སྙན་ངག་ནི་ངག་གི་སྒྱུ་རྩལ་འབའ་
ཞིག་ལས་འགོངས་ཏེ་ཕྱི་དངོས་པོའི་བྱེད་རྩོལ་འཕོ་འགྱུར་གྱི་སྒྱུ་རྩལ་དང་ནང་སེམས་
-149-



བདེན་པའི་ལེའུ།
བྱུང་རྣམ་རྟོག་འཁྲིགས་པའི་སྒྱུ་རྩལ་སོགས་སྣང་ཞིང་སྟོང་ལ་བདག་ཏུ་མ་ངེས་པའི་
གནས་ལུགས་མཐའ་དག་སྒྱུ་རྩལ་གྱི་ངོ་བོར་འཕོས་པ་ལྟ་བུ་ཞིག་སྟེ། གྲྭ་བས་བཀླགས་
ན་ཆོས་ཀྱི་དེ་ཉིད་རྟོག་རྒྱུ་ཡོད་ཅིང་སྐུ་བོས་བཀླགས་ན་འཇིག་རྟེན་གྱི་བྲོ་བ་མྱང་རྒྱུ་ཡོད་
པ་ཞིག་གོ། དེ་བས་གྲྭ་བ་ཚོས་གཞན་གྱི་སྙན་ངག་ལ་ཆོས་ལུགས་ཀྱི་མིག་གིས་བལྟས་ཏེ་
གོ་བ་བླངས་ཆོག་ཆོག་ཡིན་པར་མ་ཟད། ལྗང་བུའི་སྙན་ངག་ལ་གདེང་འཇོག་དེ་འདྲ་
བྱས་པར་སྐུ་ཞབས་ལྗང་བུ་ཉིད་སྤྲོ་སེམས་འཁོལ་འོས་པ་ལས་མི་རྒོད་ཀྱི་སེམས་ཁུར་
བ ཞིན་བྲེལ་ཤ་ལ ངས་མི་སྲིད་ལ་ལ ང ས་ད གོས་དོན་ཡང་མེད༑ ལྗང་བུའི་
（གཟི༡）ཡིས་（མིག་གསུམ་པ）ལྟ་བུའི་སྒྲུང་འབྲིང་ཞིག་གི་བརྗོད་དོན་ཧྲིལ་བོ་སྙན་
ངག་གི་ཚིག་རྐང་དྲུག་གི་ནང་དུ་ཤོང་ཡོད་མེད་ཀྱི་གནད་དོན་དེ་ནི་ཁྱེད་ཀྱིས་ཐོག་མར་
བརྩམས་ཆོས་དེ་གཉིས་ཀར་ཞིབ་ཏུ་ཐེངས་ཤིག་བལྟས་རྗེས་གོ་བ་ལེགས་པོ་ཞིག་ལོན་ཚེ་
ད་གཟོད་རྟོགས་ནུས་པ་ཞིག་ཡིན་པས་འདིར་རྩོད་གླེང་བྱེད་འདོད་མི་འདུག སྤྱིར་
དཔྱད་བརྗོད་པ་ནི་རྩོམ་རིག་ཉིད་ནད་མེད་བདེ་ཐང་ཡོང་བར་བྱེད་མཁན་གྱི་སྨན་པ་
དང་དེ་ཉིད་མཚར་སྡུག་ཀུན་རྫོགས་བྱེད་མཁན་གྱི་མཛེས་སྤྲས་མཁན་པོ་ཞིག་ཡིན་པས།
གཞན་གྱི་སྙན་ངག་ལ་དཔྱད་བརྗོད་སྤེལ་ཏེ་གདེང་འཇོག་བྱས་པ་ནི་རྩོམ་རིག་ལ་ཞབས་
ཞུ་བསྒྲུབས་པ་ལས་ “འགན་ཁུར་མེད་པའི་འུར་བརྒྱབ་ པ་ཞིག་ག་ལ་ཡིན་ཏེ་མ་ཡིན།
འདིར་མི་རྒོད་ལ་གསལ་འདེབས་ཐེངས་ཤིག་གི་ཚུལ་དུ་དྲི་བ་ཞིག་འདྲི་འདོད་པ་ནི། གྲྭ་
བ་ཚོས་གཞན་གྱི་རྩོམ་ཡིག་ལ་སྡིག་མོལ་གཏོང་རྒྱུ་ཕར་ཞོག་ཐ་ན་གདེང་འཇོག་གིས་
དཔྱད་བརྗོད་ཙམ་སྤེལ་པ་ལའང་ “གཏམ་ཆེན་དག་སྨྲ་བར་སྤོབས་ལ་” “འུར་རྒྱག་རྒྱུ་
(རྒྱུར）དགའ” ཞེས་སོགས་མི་འཐད་པའི་རྣམ་འགྱུར་བསྟན་ཏེ། གྲྭ་བ་ཚོས་གཞན་ལ་
• 150-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བཟང་ངན་ཅི་ཡང་བརྗོད་མི་ཆོག་པའི་ཁ་ཁྲིམས་ཅི་འདོད་དུ་བཟོས་ཤིང་། གྲྭ་བ་ཚོར་
ཁ་རྡུང་ཅི་ཡང་བཏང་ཆོག་པའི་རང་དབང་འདི་འདྲ་ཞིག་མི་རྒོད་ཁྱོད་ལ་སུ་ཡིས་བསྩལ་
ཅིང་ཇི་ལྟར་ཐོབ་པ་ཡིན་ནམ་ཞེས་པ་དེའོ།།
ཡང་མི་རྒོད་ན་རེ “གཟི་མིག་གསུམ་པས་ལད་མོའི་སྒྱུ་རྩལ་དེ་སྙན་ངག་གི་སྙིང་བོར་
སྒོམ་གྱིན་ཆགས་ཚིག་གི་འདམ་ཉོག་ལ་དཔྱངས་རྒྱུར་དགའ” ཟེར། དེས་ན་ལད་མོ་
བྱེད་ས་དེ་སུ་ཡིན་པ་དང་སྙན་ངག་གང་ཞིག་གིས་མི་སུ་ཞིག་གི་བརྩམས་ཆོས་ལ་ལད་མོ་
བྱས་འདུག་གམ། གསལ་ཐག་ཆོད་ཅིག་ཤོད་དང་། ཁྱེད་ལ་གནས་ཚུལ་ངོ་མ་ཞིག་
བརྗོད་རྒྱུ་མེད་ཚེ་རང་དགར་ཁུངས་ལུང་ཅི་ཡང་མེད་པའི་འུར་བརྒྱབ་པ་ཉིད་ལས་མ་
འདས། ལད་མོ་ཤིན་ཏུ་རྒྱུགས་ཆེ་བའི་དུས་སྐབས་འདིར་དོན་དམ་པར་སུས་སུ་ལ་ལད་
མོ་བྱེད་ཀྱིན་འདུག་པ་ནི་དེང་རབས་བོད་ཀྱི་རྩོམ་སྟེགས་ལ་ཆ་རྒྱུས་ཟབ་མོ་ཡོད་མཁན་
ཞིག་ཡིན་ཚེ་ “ས་ཟད་ནས་རྡོ་ལྷ་ལ་འབུད” པ་བཞིན་ནམ་ཉི་མ་ཞིག་ལ་གསལ་བོ་ཞིག་
རྟོགས་ཡོང་གི་རེད། ཡང་མི་རྒོད་ཀྱིས་རང་གིས་ རྐང་གླིང་ཁུར་བའི་ཡུགས་ས་མ་）དང་
(སྨད་འཚོང་མ་སངས་རྒྱས་སྒྲོལ་མར་ཕུལ་བ》ཞེས་པ་སོགས་ཀྱི་ཁ་བྱང་ལག་ལེན་དུ་
བསྟར་གྱིན། ད་དུང་མངོན་གསལ་དུ་གཞན་ལ་ “(ཟླ་མཚན་དང་ཁུ་བའི་འགྲེལ་བཤད
ཅེས་གཞན་གྱིས་འདི་བྱ་བར་བདག་གིས་དེ་བྱའོ་ཞེས་མི་བུའི་སྒལ་ཚིགས་འཁྱོག་པའི་
བཟོ་ལྟ་རབ་དང་རིམ་པ་ཞིག་མཐོང་རྒྱུ་ཡོད” ཅེས་རང་གི་ཀུན་སྤྱོད་བསྐྱུར་ཏེ་གཞན་ལ་
ཀུན་སྤྱོད་ཀྱི་ཚད་གཞི་གླེང་བ་ནི་ཧ་ཅང་དོ་མི་མཉམ་པ་ཞིག་མ་རེད་དམ། དོན་ངོ་མར་
ཁྱོད་རང་གིས་ནི་ད་གཟོད་གཞན་གྱི་རྩོམ་ཡིག་གསལ་བོ་ཞིག་མ་བཀླགས་པར་ “ ཐད་
ཀར་ཁ་ཐུག་སྣ་ཐུག་” གི་གོ་ཐོས་ཙམ་གྱིས་ “ཁ་བྱང་ཕབ” ལེན་བྱས་ཏེ་དགག་པ་བཏང་
-151-



བདེན་པའི་ལེའུ།
བ་ཞིག་རེད་འདུག ད་དུང་ཁྲི་སེམས་དཔས་ཀྱང་ “གྲྭ་བཙུན་ཁག་གི་རང་མོས་སྙན་
ངག་གི་བརྗོད་བྱ་ནི་དངོས་གནས་གྲྭ་པའི་ བའི ) འཚོ་བ་ལས་རིང་དུ་འགོངས་ཏེ་
འཇིག་རྟེན་པའི་འཚོ་བའི་ཁྱབ་ཁོངས་སུ་བསྲིངས་པ་ནི་དགའ་འོས་མོད། ཕོ་མོའི་བར་
གྱི་བརྩེ་དུང་དང། ཐ་ན་འཁྲིག་སྤྱོད་དང་ཁུ་བ། བརླ། མཚན་མ་སོགས་ཐ་སྙད་
གང་བྱུང་དུ་སྤྱོད་པའང་གང་མང་མང་ཡིན་པས། འདི་ལས་ “གྲྭ་པ(བ)ཡིན་ན་སྙན་
ངག་རྫུན་མ་ཞིག་དང་། སྙན་ངག་ཡིན་ན་གྲྭ་པ་ (བ) རྫུན་མ་ཡིན་ པའི་ཚོར་བ་ནི་
དངོས་གནས་སྦྱིན་འོངས” ཟེར་མོད། དོན་དངོས་སུ་（ཟླ་མཚན་དང་ཁུ་བའི་འགྲེལ་
བཤད） ཀྱི་ནང་དུ་རང་ཉིད་བུད་མེད་ཅིག་ལ་བརྩེ་དུང་ཆགས་ཤིང་དེ་ལ་འཁྲིག་པ་སྤྱོད་
འདོད་པ་ལྟ་བུའི་བག་ཚ་ཞིང་སྐྱི་གཡའ་དགོས་པ་ཞིག་ཁྱོན་ནས་གླེང་གི་མི་འདུག་སྟེ།
“ཁུ་བ་ནི་སྐྱེས་པ་ནི་ཤི་རོ་ཞིག་གི་ཉིང་བཅུད་དང་།
ཟླ་མཚན་ནི་བུད་མེད་གསོན་པོ་ཞིག་གི་སྙིགས་རོ་རེད།
དེ་གཉིས་ལྷན་དུ་བསྲེས་པ་ལས། ཞི་དྲག དཀར་ནག མཛེས་བཙོག
སྐྱེ་འཆི་སོགས་ལྡོག་ཚིག་ཡོད་ཚད་ཀྱི་ས་བོན་གྲུབ་ཅིང་།
ད་ཚོས། ཉིན་མཚན་དང་ཐབས་ཤེས་གཉིས་ཀྱི་འཕྲོད་སྦྱོར་བྱེད་སྟངས་ཀྱི་རིག་པ་གྲུང་བོའང་།
དེ་ཁོ་ན་ལས་རྙེད་པ་ཡིན། །
ཞེས་འཇིག་རྟེན་གྱི་ཆེས་མ་གཞིར་གྱུར་བའི་འགལ་ཟླ་ཡིན་ལ་གཞི་མཐུན་ཡང་ཡིན་
སྲིད་པའི་བྱ་དངོས་ཁག་ཅིག་གདོང་གི ཏུགས་པ་ལས་བྱུང་བའི་གནས་ལུགས་ཤིག་ལ
བསམ་གཞིག་བྱས་པ་བརྒྱུད་རང་གི་མཚན་ཉིད་རིག་པའི་ཐད་ཀྱི་ལྟ་ཚུལ་རང་རྐྱ་བ་ཞིག་
ཕྱིར་མཚོན་བྱེད་ཀྱིན་ཡོད་པ་སྟེ། ཡ་ལིས་སི་ཏཱི་ཏེས་ “སྙན་ངག་གིས་གློ་བུར་གྱི་སྣང་ཚུལ་
- 152 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྐྱང་བ་འགོད་འབྲི་བྱ་རྒྱུ་མེད་པར་སྣང་ཚུལ་གྱི་རྒྱབ་ཏུ་གནས་པའི་ངོ་བོ་དང་ཆོས་ཉིད་
འབྲི་འགོད་ཀྱིས་དམིགས་བསལ་ནས་ཡོངས་ཁྱབ་དང་། བྱེ་བྲག་ནས་སྤྱི་ཡོངས་མངོན་
ཐུབ་པ་བྱ་དགོས་ ཤིང༌ སྙན་ངག་ལ་ཆེས་མཐོའི་བདེན་གྲུབ་ཀྱི་རང་བཞིན་ལྡན་པོ་
དང༌ • སྒྱུ་རྩལ་གྱི་བདེན་གྲུབ་ནི་དངོས་ཡོད་ཀྱི་བདེན་གྲུབ་ལས་ལྷག ་ པར་འདོད་པའི་
དགོངས་པ་དང་ཅུང་ཙམ་ཕྱོགས་མཚུངས་སུ་སོང་འདུག་པ་ལས་གཞན་ “སྙན་ངག་ངོ་
མ་དང་གྲྭ་བ་རྫུན་མོརཾ," འགྱུར་ངེས་པའི་ནག་ཉེས་ཅི་ཡང་བསགས་མེད་པ་ནི་ང་ཚོས་
སྙན་ངག་དེ་འདི་ལྟར་དངོས་སུ་ཐེངས་ཤིག་བཀླགས་པས་ཤེས་ཐུབ་པ་ཞིག་རེད། གྲྭ་
བ་ཡིན་ན་སྙན་ངག་རྫུན་མ་ཞིག་དང་། སྙན་ངག་ཡིན་ན་གྲྭ་བ་རྫུན་མ་ཡིན་ ཞེས་པའི་
སྐད་འདི་ནི་ཐོག་མར་བྱ་གཞུང་དབྱངས་བྷས་བཤད་པ་ཞིག་དང་དེ་རྗེས་སུ་ན་གཞོན་
ཚོས་ཁོའི་ཁ་རྗེས་འབྲངས་ནས་གནས་ལུགས་ཡོད་མེད་ལ་མ་བལྟས་པར་གང་སར་ཁྱབ་
བསྒྲགས་བྱས་པའི་ངག་ཀྱལ་ཞིག་ལས་ཅི་ཡང་མིན་ཏེ། ཁོ་ཚོས་སྙན་ངག་གི་སྒྱུ་མའི་
རྩལ་ཅེས་པར་གོ་བ་ཅི་ཡང་མ་ལོན་པའི་ཁར་དེ་ཉིད་མི་རང་གི་མྱོང་གྲུབ་ཁོ་ན་ཞིག་ལས་
རྣམ་རྟོག་གི་འཕྲོ་འདུ་བཞིན་མཚོན་ཐབས་ཀྱི་སྒྱུ་རྩལ་དང་བརྗོད་བྱར་མཐའ་མེད་པ་མ་
རྟོགས་པ་དང་། སྙན་ངག་ཅེས་པ་ནི་དོན་དངོས་ཀྱི་གསར་འགྱུར་ལྟ་བུ་ཞིག་གམ་ཡང་
ན་རང་རྣམ་དང་ཟིན་ཐོ་ལྟ་བུ་ཞིག་ཏུ་བསམ་འདུག་པ་ནི་ཇི་འདྲའི་དགོད་བྲོའང་། ཁོ་
ཚོའི་སེམས་སུ་ ཕ་མ་གཉིས་ནི་གསད་བྱའོ་་ ཞེས་བརྗོད་མཁན་དེ་ནི་མི་གསོད་ཀྱི་ལག་
དམར་དངོས་ཤིག་དང་ "འདོད་ཆགས་ཞེ་སྡང་གཏི་མུག་གསུམ། འཇིག་རྟེན་ཁམས་ཀྱི་
དུག་གསུམ་སྟེ།” ཟེར་མཁན་དག་ཀྱང་ཆགས་སྲེད་ཀྱི་རྒྱལ་བོ་ཞིག་ཏུ་འཁྲུལ་ཡོད་ངེས།
དེ་ལྟ་ན། ཁོ་ཚོས་དེ་དུང་ཞང་ཞུང་ཆོས་དབང་གྲགས་པ་ནི་རྒྱལ་བོ་རཱ་མ་ཎ་དང་སྤྲེའུ་
• 153 -



བདེན་པའི་ལེའུ།
ཧ་ནུ་མན་ཐ་ཡིན་ཞིང་། ཚེ་རིང་དོན་གྲུབ་ནི་（ར་ལོ་》སྣབས་ལུག་ཡིན་ལ། ལྗང་བུ་ནི་
ཚོང་བ་སྟོབས་ཆེན་ཚོའི་མགུལ་བར་དཔྱངས་པའི་གཟི་མིག་དགུ་བ་ཞིག་ཡིན་དགོས་
ཞེས་ཀྱང་ཟེར་ངེས་པ་རེད། དེས་ན་གྲྭ་བ་ཚོས་སྙན་ངག་དེ་འདྲ་འབྲི་རུང་མིན་དང་དེ་
བྲིས་པས་དམ་ཚིགས་ཉམས་ཡོད་མེད་ཀྱི་གནད་དོན་ཐད་རྩ་བའི་བླ་མ་དང་རྡོ་རྗེ་སློབ་
དཔོན་སོགས་ཀྱིས་ཞལ་གསུང་མ་འབྱོན་པའི་སྔོན་དུ་སྐུ་བོ་ཚོས་མ་ཤེས་ཤེས་ཁུལ་གྱིས་
བསྐལ་མེད་སར་སྐེ་བསྲིངས་ ཏེ་ “གཏུམ་ཨ་ཕས་འཆད་རྒྱུ་དེ་ཨ་མས་བཤད་ པ་ནི།
དོན་དམ་པར་དགོད་གཏམ་དང་ཁ་མཚར་ཐེངས་ཤིག་བཤད་པ་ཉིད་ལས་དོན་དངོས་
ཀྱི་གནས་ལུགས་ལྡན་པ་ཞིག་ཁྱོན་ནས་མ་རེད་དེ། གཅིག ཁོ་ཚོས་གྲྭ་བའི་སྙན་ངག
དེ་དག་གི་བརྗོད་དོན་གསལ་བོ་ཞིག་མ་རྟོགས་པར་རང་དགར་འདྲོགས་ལངས་པ་དང་།
གཉིས། རང་གི་བསམ་བློ་ཅུང་ཟད་ཀྱང་རྒྱུ་བསྐྱེད་མ་ནུས་པར་ “བརླ་དང་མཚན་
པ” “ མགོ་དང་ཁ” “ཟླ་མཚན་དང་ཁུ་བ” “སྣ་ཁྲག་དང་ཁ་ལུད” སོགས་ཡོད་ཚད་
རང་ལུས་དང་ཁ་འབྲལ་ཐབས་མེད་པའི་གྲུབ་ཆ་ཡིན་པ་གཅིག་མཚུངས་སུ་ངེས་པས།
གང་ཞིག་ཡག་པོ་དང་གང་ཞིག་བཙོག་པོ་ཡིན་པར་དབྱེ་བ་ལྟར་སྣང་བ་ཞིག་ཕྱེས་པར་
དོན་དེམ་གྱི་དགོས་པ་གང་འདྲ་ཞིག་ཡོད་མེད་གསལ་བོར་མ་རྟོགས་པ་དང་། གསུམ།
གྲྭ་བའི་སྡོམ་ཁྲིམས་ཀྱི་ཕྱོགས་ལ་ཆ་རྒྱུས་གང་ཡང་མེད་པས་ “ཁ་སྦྱོར་བདེ་སྟོང་” དང་
“བྱང་སེམས་(ཁུ་བ） དཀར་དམར་” གླེང་བ་ཙམ་ལའང་སྐྲག་སྣང་སྐྱེས་ཏེ་གྲྭ་བ་ཡིན་
མིན་ལ་དོགས་པ་ཟ་བ་དང་། བཞི། ཐེག་པ་ཆེན་པོའི་གསང་སྔགས་ཀྱི་རྒྱུད་སྡེ་རྨད་དུ་
བྱུང་བ་དེ་ཉིད་ཀྱི་བརྗོད་དོན་ལ་གོ་བ་ཕྱིན་ཅི་ལོག་ཏུ་བླངས་ཏེ་ “ འདོད་ཆགས་ཆེན་པོ་
འདུལ་བའི་ཕྱིར།། རྟག་ཏུ་ལིང་ག་རྒྱས་པའི་ཚུལ།” ཞེས་དང༌ “མཚན་མ་གྱེན་དུ་འགྲེང་
• 154-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བ་ནི་བདེ་བ་ཆེན་པོ་རྒྱུས་པ ” “གཅེར་བུ་ནི་སྒྲིབ་གཡོགས་མེད་པ་” “རྡོ་རྗེའི་ལུས་ལ་
གནད་དུ་བསྣུན་པ་ཡི།། དཀར་དམར་བྱང་ཆུབ་སེམས་ཀྱི་འདུ་འཕྲོད་ལས།། ལྷན་སྐྱེས་
བདེ་ཆེན་སྟོང་ཉིད་བཅུ་དྲུག་དང་།། མཉམ་པར་སྦྱོར་བའི་ཏིང་འཛིན་རྫོགས་པར་
ཤོག།” ཅེས་གྲྭ་བ་ཚོས་ཞལ་འདོན་གསུངས་པར་ཁ་བཙོག་བཤད་ཀི་འདུག་ཅེས་བསྙོན་
བཏང་བ་ཙམ་མོ།། དེའི་ཕྱིར་དོན་དག་འདི་ལ་གྲོང་བ་རྒན་པོ་རྒན་མོ་སྟེ་སྐྱ་བོ་ཕལ་བ་
ཚོས་ཀྱང་ “གྲྭ་བ་གཙང་རུང་ཁ་མི་གཙང་” ཞེས་ཟེར་གྱིན་གྲྭ་བ་ཚོར་གུས་ཕྱག་འཚལ་
ཅིང་ཐལ་མོ་སྦྱར་ཏེ་དགེ་འདུན་དཀོན་མཆོག་གི་འདུ་ཤེས་བསྐྱེད་ཐུབ་ཀྱིན་ཡོད་པས་ན།
ཁྱེད་རང་དེང་གི་སྐུ་བོ་ཡོན་ཏན་ཅན་དུ་ཁས་འཆེ་བ་ཚོ་དོན་མེད་དུ་མིག་སྤུ་གཟེངས་པ་
ནི་རང་ཉིད་བློ་རྒྱ་ཆུང་བའི་རྟགས་བསྟན་པ་ཉིད་ལས་ཅི་ཡང་མིན་ནོ།།
མདོར་ན། སྔོན་ཆད་ཀྱི་རྣལ་འབྱོར་བ་འབྲུག་པ་ཀུན་ལེགས་ཀྱི་ “མཇེ་གླུ” དང་
དེང་དུས་ཀྱི་མདའ་བཙན་པོའི་ “མཇེ་གླུ” ཡང་ན་གྲྭ་བས་བྲིས་པའི་（ཟླ་མཚན་དང་ཁུ་
བའི་འགྲེལ་བཤད༔ དང་མི་རྒོད་ཀྱིས་བྲིས་པའི་（སྨད་འཚོང་མ་སངས་རྒྱས་སྒྲོལ་མར་
ཕུལ་བ》སོགས་ལས་སྔ་མ་སྔ་མ་དག་ནི་ཆོས་ཉིད་གནས་ལུགས་སྟོན་པའི་ “ལྟ་
མགུར ” ཡིན་ལ། ཕྱི་མ་ཕྱི་མ་དག་ནི་འཇིག་རྟེན་མཐུན་འཇུག་བྱེད་པའི་ “ཁ་དོག་སེར་
བོ” ཁོ་ནར་གཏོགས་པས་ན། དེ་དག་ཡོད་ཚད་དཀྱུས་གཅིག་ཏུ་ལྟ་བ་ནི་ནོར་འཁྲུལ་
ཆེན་པོ་ཞིག་ཡིན་པ་ཤེས་པར་བྱའོ།།
མཇུག་སྡོམ།
གོང་དུ་རང་རེའི་རྩོམ་རིག་ཐད་ཀྱི་གནད་དོན་ཁ་ཤས་བརྗོད་གཞིར་བཟུང་ནས་ཁ་
བརྡ་ཅུང་མང་བོ་ཞིག་བྱས་པའི་དམིགས་ཡུལ་ནི། གཞན་ལ་རྩོད་གླེང་དང་དགག་པ་
- 155-



བདེན་པའི་ལེའུ།
གཏོང་རྒྱུ་དེ་འདྲ་གཏན་ནས་མིན་ནའང་། གཞན་དག་གོ་བ་ལོག་འདུག་པའི་གནད་
དོན་མང་བོ་ཞིག་འདི་ལྟར་ཡིག་ཚོགས་ལ་བརྟེན་ནས་གསལ་ཁ་མི་འབྱེད་ཐབས་མེད་
རེད། དེ་བཞིན་འདིར་གསང་སྔགས་རྒྱུད་སྡེའི་ཁྲོད་ཀྱི་ཆོས་ཚིག་ཁག་ཅིག་ཁྲོམ་
བསྒྲགས་བྱས་པ་ནི་དགོས་པ་ཁྱད་པར་ཅན་ལ་དམིགས་པ་ཉིད་དུ་གཏོགས་པས་བླ་མ་
དང་སློབ་དཔོན་རྣམས་ཀྱིས་ཐུགས་དགོངས་ཡངས་པོས་ཞལ་གཟིགས་གནང་རྒྱུ་དང་།
དེ་མིན་སྐུ་ཞབས་མི་རྒོད་ནས་ཁོ་བོའི་རྩོམ་ཡིག་འདིར་ལྟ་ཀློག་ཡོང་བའི་རེ་བ་ཞུ་རྒྱུ་དང་
རྗེས་མར་ལན་འདྲ་ལྗགས་རྩོམ་གནང་ཚེ་ཀུན་སློང་ཡག་པོ་དང་དམིགས་ཡུལ་དྲང་བོའི་
སྒོ་ནས་ལས་སུ་འཇུག་པར་སྐུལ་མ་བྱས་པ་དང་འབྲེལ་རེ་ཞིག་མཇུག་བསྡུས་སོ།།
༢༠༠༧. ༢ - ༡༡
-156 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རེ་རྐང་གླིང་ལ་སྤྲིངས་པའི་བསླབ་བྱ་བྱམས་བརྩེའི་
ཆར་འབེབས་མ།
-༡ -
སྤྱིར་ཁོ་བོ་གཞན་ལ་དགག་རྩོམ་འབྲི་རྒྱུར་ཁྱོན་ནས་དགའ་བོ་མེད་ཅིང་། དེ་བས་
ཀྱང་མི་རིགས་ནང་ཁུལ་གྱི་མཐུན་སྒྲིལ་ལ་གནོད་པའི་ལས་ཀ་བྱེད་རྒྱུར་མོས་པ་གཏན་
ནས་མེད་། དེའི་རྒྱུ་མཚན་ནི། འདས་ཟིན་པའི་ལོ་རྒྱུས་ཁྲོད་ཀྱི་འགལ་བ་དེ་དག་གིས་
ད་ལྟའང་ད་དུང་ང་ཚོའི་སེམས་
ས་སུ་རྨ་ཁ་ཟབ་མོ་བཟོས་ཡོད་པས་སོ།།
༢ .
དེ་བས། སྔོན་ཆད་བདག་གི་གྲོགས་པོ་ཁ་ཤས་ཀྱིས་རྒྱུང་རིང་སར་སོང་ནས་བདག་
ལ་ཕྱིར་བླ་བཙག་དང་ངན་གཏམ་གྱི་རྩོམ་ཡིག་འདྲ་བྲིས་མྱོང་ནའང་། བདག་གིས་རང་
ཅག་གི་མཐུན་སྒྲིལ་ལ་འདང་བརྒྱུབ་ནས་དེ་དག་ལ་ངོ་ཡ་བཟུང་མ་མྱོང་།
- ༣ -
ཉེ་སྔོན་རེ་རྐང་གླིང་ཟེར་བའི་གསར་བུ་ཞིག་གིས་དྲ་ངོས་སུ་སྤུན་ཟླ་ནང་འཛིང་གི་
སྔོན་འགྲོ་ལྟ་བུའི་དམོད་རྩོམ་ （རྫུ་བག་གིས་ཟས་ ༥ ཟློས} ཚར་བའི་གྲྭ་བཙུན་རང་མོས་
སྙན་ངག་འབྲི་མཁན་གྱི་སྡེ༔ ཞེས་པ་ཞིག་བྲིས་ཏེ་དྲ་ཚིགས་མང་བོར་ཡང་སྤེལ་བསྐྱར་
སྤེལ་བྱེད་ཀྱིན་འདུག་ལ། ལྷག་པར་དུ་བདག་སོགས་གྲྭ་བཙུན་གཉོམ་ཆུང་འགའ་ཞིག་
ལ་རིག་གསར་སྐབས་ཇི་བཞིན་མི་ངན་གྱི་ཞྭ་མོ་བསྐོན་ནས་འཐབ་རྩོད་བྱེད་ཀྱིན་འདུག་
• 157-



བདེན་པའི་ལེའུ།
པ་མཐོང་ནའང་། རང་རེའི་སྤུན་ཟླའི་ལ་རྒྱ་དང་བརྩེ་སེམས་ལ་ནག་ནོག་གི་དྲི་མ་བཟོ་
མི་འདོད་པར། རང་གིས་བསམ་པ་ཡར་སེམས་དང་སྐུད་པ་ཡར་འཁེལ་གྱི་དཔེ་ལྟར་ཁོ་
རང་བཏང་སྙོམས་སུ་བཞག་པ་ཡིན།
༤
དྲ་ལམ་སོགས་ལས་རེ་རྐང་གླིང་ཞེས་པ་འདི་ཡང་བོད་ཡིག་གི་ལམ་ནས་སྙན་ངག་
སོགས་ལ་སྦྱོང་བ་བྱེད་མཁན་གྱི་ན་གཞོན་སྡུག་རུས་ཅན་ཞིག་གི་བཟོ་ལྟ་འདུག་པ་མཐོང་
བས། བདག་གིས་ཁོ་ལ་སྤུན་ཟླའི་འདུ་ཤེས་བཟུང་སྟེ། རང་གི་བགྲོ་གླེང་རྩོམ་ཡིག་
(དེང་རབས་དཔྱད་བརྗོད་པའི་སྐྱོན་ཆ）ཞེས་པའི་ནང་དུ་ཁོ་རང་ལ་དཀྱེལ་ཡངས་ཀྱི་
རྣམ་འགྱུར་གྱིས་བགྲོ་གླེང་དང་ཁ་ཏཱ་བསྒྲུབ་བྱ་ཅུང་ཟད་བྱས་པ་ཡིན།
- ༥ -
འོན་ཀྱང་མ་བསམས་ས་ནས་རེ་རྐང་གླིང་གིས་ཕྱིར་ལན་དུ། ཁོ་བོར་གླེང་འགེལ་
དང་ངན་སྨྲས་ཀྱིས་གྲྭ་བའི་མི་གཞི་ལ་དམའ་འབེབས་བྱས་པའི་དམོད་རྩོམ་ཞིག་བྲིས་
འདུག རྒྱུ་མཚན་ནི། ཁོ་རང་རིག་གཞུང་དང་སྙན་ངག་ལ་ཤ་ཚ་བ་མ་ཡིན་པར་མང་
རའི་ཡུལ་གྱི་གྲྭ་བ་ཤེས་ཡོན་ཅན་ཚོའི་སྟེང་ལ་དམིགས་ཡུལ་གཞན་ཞིག་ཡོད་པའི་རྟགས་
རེད། དེ་ལ་བལྟས་རྗེས་བདག་ལ་དགོད་རྒྱུ་ཞིག་ལས་ཁོང་ཁྲོ་ཁྱོན་ནས་ལངས་རྒྱུ་མ་
བྱུང་།
.༦ .
སེམས་ཅན་གཞན་ལ་དོན་མེད་དུ་འཚེ་བ་བྱེད་པ་ནི་བྱ་སྤྱོད་ལེགས་པོ་ཞིག་ཏུ་ཁས་
ལེན་མཁན་ཁྱོན་ནས་མེད། དེ་བས། དམ་པའི་ལྷ་ཆོས་དང་འཇིག་རྟེན་མི་ཆོས། རྒྱུལ་
• 158 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྤྱིའི་ཁྲིམས་ལུགས་ཟེར་བའི་ངན་པ་ལངས་ཤོར་ཚོར་ཁ་གཏད་གཅོག་བྱེད་ཀྱི་ལག་ཆ་
མང་བོ་ཞིག་བཟོ་དགོས་བྱུང་བ་རེད། དེས་ན་ངེས་དོན་གྱི་ཤེས་ཡོན་ཅན་ཞིག་ཏུ་འགྱུར་
འདོད་ཡོད་མཁན་ཚོས་འདི་དག་ལ་ངོ་ལོག་གཏན་ནས་བྱེད་མི་རུང་། རྒྱུ་མཚན་ནི། དེ་
དག་ལ་ངོ་ལོག་བྱས་ན་རང་སྡུག་རང་གིས་ཉོ་བར་འགྱུར་བས་སོ།།
ད་ལྟ་ང་ཚོའི་མགོ་ཐོག་གི་གཡའ་དྭངས་པའི་ནམ་མཁའ་དང་རྐང་འོག་གི་མཛེས་
པའི་ས་གཞི་ཡོད་ཚད་འགྱུར་ནས་ལྷག་མེད་དུ་འགྲོ་ལ་ཉེ་བའི་སྐབས་འདིར། ཁྱེད་ཀྱིས་
མ་མཐའ་ཡང་རང་རེའི་མི་རབས་རྗེས་མ་ཚོའི་ཆེད་དུ་དྭངས་གཙང་གི་མཁའ་དབུགས་
ཁམ་གང་དང་། ཡང་ན་མཛེས་སྡུག་གི་ཡིན་པ་ཚོམ་བུ་ཞིག ཞིམ་མངར་གྱི་སྦྲང་ཆར་
ཐིགས་པ་གཅིག་ཀྱང་འཇོག་མ་ཐུབ་ཚེ། ལོ་རྒྱུས་ཀྱིས་ཁྱེད་རང་ཀུ་ཡངས་ལ་ག ཏན་
ནས་གཏོང་མི་སྲིད། དེ་བས་རང་གི་ཁ་སྒོ་ལས་འཐུལ་བའི་དྲི་ངན་གྱིས་མི་མང་ཚོགས་
པའི་ཁོར་ཡུག་ལ་འབག་བཙོག་མི་བཟོ་རྒྱུ་དེ་གལ་ཆེན་ཞིག་མ་རེད་དམ།
-༨ -
ན་གཞོན་ཚོའི་མཚར་ལོངས་དང་བདེ་ཐང་ནི་མི་རིགས་ཤིག་གམ་ཡང་ན་རྒྱལ་ཁབ་
ཅིག་གི་འཕེལ་རྒྱུས་དང་བདེ་འཇགས་ལ་འབྲེལ་ཡོད་པས། ཁྱེད་ཀྱིས་དོན་མེད་དུ་རང་
ཉིད་ཉེས་ཅན་ཞིག་ཏུ་བསྒྱུར་ག་ལ་རུང་།
-༩-
འདིར་རེ་རྐང་གླིང་ལ་ཡང་བསྐུར་བསླབ་བྱ་ཁ་ཤས་གཏོང་རྒྱུ་ཡོད་པ་ནི། རིག་
གཞུང་བགྲོ་གླེང་གི་སྟེགས་བུར་མཁོ་བ་ནི་རྣམ་དཔྱོད་དང་བློ་གྲོས། ལྟ་བ་དང་བསམ་བློ་
• 15 -



བདེན་པའི་ལེའུ།
སོགས་ཡིན་པ་ལས། མུ་ཅོར་དང་ཀུ་ཅོ། རྫུན་གཏམ་དང་འཆལ་གཏམ་མ་ཡིན་པ་ཤེས་
པར་བྱའོ།།ཞེས་པ་འདི་ཡིན།
.༡༠.
ཀ་ཡེ། བདག་གི་ཤེས་ཡོན་ཅན་ལོགས། བདེན་པ་དོར་ཏེ་གཡོ་སྒྱུ་མ་འདེམས།
ཅིའི་ཕྱིར་ཞེ་ན། ཁྱོད་དང་ང་ཡི་ཕྱིར་དུའོ།།
ཀྱེ་མ། བདག་གི་སྙན་ངག་པ་ལགས། སྐུ་གུ་བསྐྱུར་ནས་མེ་མདའ་མ་འཛིན། ཅིའི་
ཕྱིར་ཞེ་ན། འཇིག་རྟེན་ཞི་བདེའི་ཆེད་དུའོ།།
༢༠༠༨ .༤. ༡༢
|
-160-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
མི་རྒོད་དང་ལྡོད་ཕྲུག གཤིན་རྗེ་སོགས་ལ་ཕུལ་བའི་
སྙིང་གཏམ་མཐུན་པ་སྤུན་བཞི་མ།
གཅིག
སྔོན་གོམས་ཀྱི་བག་ཆགས་དང་ལྷན་སྐྱེས་ཀྱི་གཤིས་རྒྱུད་མི་གཅིག་པའི་དབང་གིས།
མི་ཁག་ཅིག་གཞན་ལ་ཁ་ཡག་ངོ་བསྟོད་བྱེད་རྒྱུར་དགའ་བ་དང་། ཡང་མི་ཁག་ཅིག་
གཞན་ལ་དོན་མེད་དུ་སྡིག་མོལ་གཏོང་རྒྱུར་ཞེ་དྲགས་དགའ་བོ་ཡོད། ཡང་ད་དུང་མི་
ཁ་ཅིག་གིས་གཞན་ལ་བྱས་རྗེས་དང་གྲུབ་འབྲས་ཆེན་པོ་ཡོད་པ་དེ་དག་མ་མཐོང་ཁུལ་
དུ་བསྐྱུར་ཏེ། མིག་རིག་རིག་གིས་གཞན་གྱི་སྟེང་ནས་སྐྱོན་ཆ་སྣ་ཚོགས་སྤྲེའུས་ཤིག་
འཚོལ་འཚོལ་བྱེད་པ་འདི་དག་ནི། བདག་གིས་བལྟས་ན་ཁ་མཆུ་རྩོད་གླེང་དང་བྱུར་
གྱི་སྣ་འདྲེན་ཡིན་པས། ང་ཚོས་ངེས་པར་དུ་བྱ་བ་འདི་རིགས་ཀྱི་དགེ་སྐྱོན་ལ་དབྱེ་ཞིབ་
ལེགས་པོ་བྱས་ཏེ་ངོས་ཟིན་དུ་བཅུག་ནས་བཅོས་བསྒྱུར་བྱས་ན་བཟང་གི་བསམས།
གཉིས།
མི་རྒོད་དང་གཤིན་རྗེ་སོགས་ནས་སྤུན་ཟླའི་ནང་ཕན་ཚུན་ལ་རྫུན་དང་ཕྲ་མ་ཚིག་
རྩུབ་སོགས་ཚོད་མེད་དུ་བཤད་དེ། དམ་པའི་ལྷ་ཆོས་དང་འཇིག་རྟེན་མི་ཆོས་སོགས་ལ་
འགལ་ནས་ངག་གི་ལས་ཚབས་ཆེན་བསགས་ཡོད་པ་འདིར་ཐུགས་བསམ་ཟབ་བཞེས་
གནོངས་དང་
། དོན་དམ་པར་ང་ཚོར་རང་སེམས་མི་སྐྱིད་པ་ཆགས་པའི་རྣམ་སྨིན་འདི་
ཉིད་ཕྱིར་རང་སྟེང་ལ་འཁོར་ཡོད་པ་ལས་གཞན་ལག་ཡོང་ཅི་ཞིག་བྱུང་ཡོད་དམ། ཤེས་
• 161-



བདེན་པའི་ལེའུ།
ཡོན་ཅན་གྱི་གོ་མིང་ཐོབ་ཡོད་པའི་སྤུན་ཟླ་རྣམ་པ་གསུམ་ལགས། ང་ཚོས་བླུན་པོ་ཇི་
བཞིན་དུ་སྡུག་ཐང་ནས་བླངས་ཏེ་ཐོད་ལ་བཞག་ན་དགོས་པ་ཅི་ཞིག་ཡོད་དམ། དེ་བས་
ཁྱེད་ཅག་གིས་རང་ཉིད་ཀྱི་མིག་ཟུང་སྤྱད་དེ་ཕྱིར་རང་ལུས་ཀྱི་མགོ་མཇུག་བར་གསུམ་ལ་
ཞིབ་ལྟ་ཐེངས་ཤིག་བྱོས་དང་། གྲུམ་པས་རང་ངོ་མ་རིག་པར་ནག་པོ་ཁྱི་ལ་རྒྱུ་རྒྱུ་ཟེར་
བའི་གཏམ་དཔེ་དེ་རང་སྟེང་ལ་འཁོར་འདུག་པའི་སྣང་བ་ཞིག་ཤར་མི་ཡོང་ངམ། ངས་
ཁྱེད་ཅག་ལ་འདི་ནས་ཐ་ཚིག་བསྒྲགས་པ་ཡིན་ མི་སྒེར་གྱི་གནད་དོན་འདི་དག་ནི་དྲ་
སྟེང་ནས་ལོ་བརྒྱུའི་རིང་ལ་གཙབ་སྡུར་བྱས་ཀྱང་མཇུག་འབྲས་ལེགས་པོ་ཞིག་གཏན་
ནས་འབྱུང་མི་སྲིད། ང་བཟང་ཁྱོད་ངན་གྱི་ལོང་ག
ང་གཏམ་བཤད་པ་ནི་དམ་པ་རྣམས་ཀྱི་
ལུགས་སྲོལ་ག་ལ་ཡིན། དེ་བས་ང་ཚོ་ཕན་ཚུན་ལ་ཆ་རྒྱུས་ལེགས་པོ་མེད་ཕྱིར། དྲ་སྟེང་
ནས་འུད་གཏམ་ཅི་འདྲ་བཤད་ཀྱང་ང་ཚོ་ངོ་མི་ཤེས་པའི་ཀློག་མཁན་ཁག་ཅིག་ལ་མགོ་
སྐོར་གཏོང་བ་ལས་གཞན་སུ་ལའང་ཤུགས་རྐྱེན་ཐེབས་སུ་འཇུག་མི་ནུས། རྒྱུ་མཚན་ནི་
ཁྱེད་ཀྱིས་ངན་ཅི་འདྲའི་མང་བོ་ཞིག་གཏན་ཀྱང་། ང་ཚོ་དང་ཆ་རྒྱུས་ཟབ་པའི་མཐའ་
འཁོར་གྱི་མི་རྣམས་ཀྱིས་ང་ཚོ་ནི་ཁྱེད་ཀྱིས་གླེང་བཞིན་པའི་མི་དེ་འདྲ་ཞིག་ཡིན་མིན་
གསལ་བོ་ཤེས་ངེས་ཡིན། དེ་བས་ང་ཚོས་སྙིང་བོ་ཅི་ཡང་མེད་པའི་ལས་ཀ་འདི་རེ་ཞིག་
མཚམས་བཞག་ན་འོས།
གསུམ།
རྣམ་པ་གསུམ་ལ་ཞུ་རྒྱུར། མིག་སྔའི་གནས་ཚུལ་དང་ང་ཚོའི་བགྲོ་གླེང་གི་ཁ་
ཕྱོགས་གང་ལ་བལྟས་ཀྱང་། ང་ཚོ་ཚང་མ་ནོར་འཁྲུལ་དང་ཉེན་ཁའི་ཕྱོགས་སུ་གོམ་པ་
སྤོ་བཞིན་འདུག ད་དུང་མུ་མཐུད་དུ་འདི་ལྟར་སོང་ཚེ། མཐའ་མཇུག་སྡུག་བསྔལ་
• 162-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཀྱི་གཡང་གཟར་དུ་ལྷུང་མཁན་ནི་ང་ཚོ་རང་ཉིད་ཡིན་ལ། དོན་མེད་དུ་རང་ཉིད་
དམར་གསོད་གཏོང་མཁན་གྱི་ལག་དམར་ཡང་མཐར་དེད་ན་རང་ཉིད་ཁོ་ན་ཡིན་པ་
ལས་གཞན་སུ་ལའང་ཁག་འགེལ་ས་མི་འདུག་པ་དེ་རེད། དེ་བས་རང་སྐྱོན་རང་གིས་
བརྟག་སྟེ་རང་གི་ནོར་འཁྲུལ་ལ་ཡོ་བསྲང་བྱས་ནས་མིག་གིས་ལྟ་བཞིན་དུ་གཡང་གཟར་
དུ་མི་ལྕེབས་རྒྱུ་གལ་བོ་ཆེ་ལ་ནན་ཏན་གྱི་ཚུལ་དུ་ཞུས་པ་ཡིན། དེ་བཞིན་རྗེས་ཕྱོགས་ད་
རུང་འདི་ལྟ་བུའི་གནད་དོན་ལ་ཡང་བསྐྱར་འཕྲད་ཚེ། · གང་དང་འགྲོགས་ན་དུག་
གསུམ་འཕེལ་འགྱུར་ཞིང་།། ཐོས་བསམ་སྒོམ་པའི་བྱ་བ་ཉམས་འགྱུར་ལ།། བྱམས་དང་
སྙིང་རྗེ་མེད་པར་སྒྱུར་བྱེད་པའི།། གྲོགས་ངན་སྤངས་པ་རྒྱལ་སྲས་ལག་ལེན་ཡིན།།” ཞེས་
པ་འདིའམ། ཡང་ན། “ འགའ་ཞིག་བདག་ལ
་བདག་ལ་མི་སྙན་སྣ་ཚོགས་པ།། སྟོང་གསུམ་ཁྱབ་
པར་སྒྲོགས་པར་བྱེད་ན་ཡང་། བྱམས་པའི་སེམས་ཀྱིས་སླར་ཡང་དེ་ཉིད་ཀྱི།། ཡོན་ཏན་
བརྗོད་པ་རྒྱལ་སྲས་ལག་ལེན་ཡིན།།” ཞེས་པའི་རྒྱལ་སྲས་ཐོགས་མེད་བཟང་བོའི་ལེགས་
བཤད་རྨད་དུ་བྱུང་བ་འདི་དག་དང་དུ་ལེན་རོགས་ཞུ།
བཞི།
ང་ཚོའི་རྩོད་གླེང་འདིའི་ཆེས་ཐོག་མའི་མགོ་འཛུག་ས་ས་ནི་རང་མོས་སྙན་ངག་
ཡིན་མོད། ད་ལྟ་གཞི་ནས་དེ་ལས་ལྡོག་སྟེ་མི་སྒེར་གྱི་འཚོ་བའི་སྟེང་ལ་བབས་འདུག
གལ་ཏེ་མི་རྒོད་སོགས་ཀྱིས་སྙན་ངག་ལ་ཁ་གཡར་ནས་མི་སྒེར་ལ་སྙད་བརྐོ་འདོད་པ་
མིན་པར། དོན་དམ་པའི་བགྲོ་གླེང་ཡག་པོ་ཞིག་བྱེད་བསམ་ཡོད་ན། ད་ནི་འདི་ལྟར།
གཅིག་ནས་རང་གི་གསེར་ལས་ལྷག་པའི་དུས་ཚོད་ཆུད་ཟོས་སུ་མི་གཏོ ང་བ་དང་།
གཉིས་ནས་རང་གཞན་གྱི་སེམས་ཁ་དཀྲུགས་ཏེ་ལས་ངན་པ་མི་བ སོགས་པ་དང་།
- 153-
--



བདེན་པའི་ལེའུ།
གསུམ་ནས་རྩོམ་རིག་དྲ་ཚིགས་ལེགས་པོ་འདིའི་ཁོར་ཡུག་ལ་ཡི་གེའི་གད་སྙིགས་སྤུངས་
ནས་ཀློག་མཁན་གྱི་ཡི་ག་འཆུས་སུ་མི་འཇུག་པར། ཕྱིར་རང་མོས་སྙན་ངག་གི་གླེང་གཞི་
དངོས་ཀྱི་སྟེང་དུ་ཕྱིན་ནས་ཕན་ཚུན་གྱི་མི་གཞི་ལ་མཐོང་ཆེན་དང་བརྩི་བཀུར་བྱས་ཏེ།
འདྲ་མཉམ་གྱི་ངང་ནས་དྲང་བདེན་གྱི་སྐད་ཆ་ངོ་མ་ཞིག་བཤད་ན་ལེགས་པོ་འདུག
དཔེར་ན། ང་ཚོས་མི་རྒོད་ཀྱི་སྙན་ངག་ （དབྱངས་ཅན་མ། མཆེ་གཙིགས་སྡེར་བགྲད་
ཀྱི་དྲག་ལྷ་ཁྲོ་བོ་ ༑ མོ ) ) ལྟ་བུའི་ཐུན་མིན་གྱི་བརྩམས་ཆོས་དང་། དེ་བཞིན་དུ་ད་རུང་
ལྡོང་ཕྲུག་གི་ (རྨི་ལམ་གྱི་གྲོང་ཁྱེར་ལྟ་བུའི་གྲྭ་བའི་རང་མོས་སྙན་ངག་གི་ཚབ་མཚོན་དུ་
རུང་བའི་རྩོམ་ཡིག་འདི་དག་གི་ལུས་སྲོག་རྒྱུན་གསུམ་མམ། ཡང་ན་བརྗོད་བྱའི་དོན་
དང་ཚིག་གི་སྒྱུ་རྩལ། བསམ་བློའི་ལྟ་བའི་འཁྱེར་ཕྱོགས་སོགས་ཀྱི་ཐད་ལ་གཟུ་བོའི་ལམ་
ནས་རང་རང་གི་ལྟ་ཚུལ་བརྗོད་ན་ཆོག་པ་རེད། དེས་ན་སྐབས་འདི་ནས་བཟུང་སྟེ་ང་
ཚོས་རྡོག་རྩ་གཅིག་སྒྲིལ་གྱིས་ཡང་བསྐྱར་སྙན་ངག་ནས་མགོ་བརྩམས་ཏེ། རང་དབང་
གི་སྙན་ངག་དང་། རང་དབང་གི་སྒྱུ་རྩལ། རང་དབང་གི་རྩོམ་རིག རང་དབང་གི་
འཚོ་བ། རང་དབང་གི་རྒྱལ་ཁབ། རང་དབང་གི་འཇིག་རྟེན། རང་དབང་གི་ལྷ་
ཡུལ་སོགས་ལ་བརྩོན་ལེན་བྱེད་རྒྱུ་ནི་ཧ་ཅང་གལ་ཆེན་པོ་ཞིག་ཆགས་མི་འདུག་གམ།
མདོར་ན། མི་རྒོད་དང་ལྡོང་ཕྲུག གཤིན་རྗེ་ཤུ་ཅག་མི་བཞི་བོས་ཀྱང་སྲོག་ཆགས་
མཐུན་པ་སྤུན་བཞིའི་དཔེ་ལྟར་དུ་གཅིག་སེམས་ག ཅིག་ལ་བསྟུན་ཅིང་གཅིག་རྒྱུ བ་
གཅིག་གིས་བསྐྱོར་ནས། བདེན་དོན་གྱི་ལྗོན་པའི་རྩེ་ནས་སྙན་ངག་ལྟ་བུའི་རང་དབང་
གི་སིལ་ཏོག་དེ་བླངས་ན་ཅི་འདྲ་འདུག ཅེས་ཀྱང་སྙན་སྐུལ་ཐེངས་ཤིག་བྱས་པ་
ལགས་སོ།།
-164-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
༢༠༠༨. ༤. ༢༠
• 165-



བདེན་པའི་ལེའུ།
སྐད་ཆའི་སྒྱུ་རྩལ་དང་རྩོམ་རིག་དངོས།
དགེ་རྒན་ལྡོང་ཡོན་ཏན་རྒྱ་མཚོ་མཆོག་གི་ལྷུག་རྩོམ་དེབ་ （སྐད་ཆའི་ལང་ཚོ》 བཀླགས་རྗེས་ཀྱི་
བསམ་འཆར།
དང་བོ། སྔོན་གྱི་གསལ་བཤད།
འདིར་ (སྐད་ཆའི་ལང་ཚོར; དཔྱད་བརྗོད་སྤེལ་བ་ལ་ཐོག་མར་གླེང་དགོས་རྒྱུ་
ཞིག་ནི། ད་ལྟའི་དཔེ་དེབ་དང་ཚགས་པར་སྣ་ཚོགས་ཀྱི་སྟེང་དུ་རྩོམ་རིག་སྐོར་གྱི་དཔྱད་
རྩོམ་དང་རྩོམ་དེབ་བམ་བརྩམས་ཆོས་གང་རུང་བཀླགས་རྗེས་ཀྱི་མྱོང་ཚོར་བྲིས་པ་ཁ་
ཤས་མཐོང་རྒྱུ་འདུག་པ་དེ་ནི་རྩོམ་རིག་འཕེལ་རྒྱུས་ཀྱི་གཞོགས་འདེགས་གལ་ཆེན་ཞིག
ཏུ་ངེས་པས་ཧ་ཅང་དགའ་འོས་པ་ཞིག་རེད་མོད། ཡིན་ནའང་དེ་ཚོའི་ཁྲོད་ཀྱི་དཔྱད་
བརྗོད་པ་མང་བོ་ཞིག་གི་འབྲི་སྟངས་ནི་དེ་འདྲའི་དགའ་འོས་པའི་ལམ་ཞིག་ཏུ་གཏན་
ནས་སོང་མི་འདུག་སྟེ། ཁོ་ཚོས་དཔྱད་གཞིའི་སྟེང་གི་དགེ་སྐྱོན་དངོས་དེ་དྲང་བཞག་
གིས་མི་གླེང་བར་གྲོགས་པོའམ་དགེ་སློབ་དང་ཡང་ན་ “གཉེན་ “ ཕྱོགས་ཀྱི་ “འབྲེལ་བའི་
ལམ་ནས་བརྩམས་ཆོས་གང་
ས་གང་དེའི་རིན་ཐང་དངོས་
་ཐང་དངོས་ལས་ཆེས་ཆེར་བརྒལ་བའི་འུད་ཤོབ་
ཀྱི་བསྟོད་བསྔགས་ཤིག་གིས་ “ ཨ་ཁུ་འབྲོང་གི་རྭ་གསེར་རཱ ར ” སྒྱུར་གྱིན་འདུག ལར་
སྔོན་ཆད་ཡིན་ན་རྩོམ་པ་བོ་ཞིག་གིས་དཔྱད་བརྗོད་པ་ཞིག་ལ་ “ཁྱེད་ཀྱིས་ངའི་རྩོམ་ཡིག་
འདིར་དཔྱད་བརྗོད་ཅིག་ཕྲིས་” ཞེས་བརྗོད་པ་དེ་ནི་རྒྱུན་ལྡན་དང་འོས་འཚམས་ཡིན་
པའི་སྤྱིར་བཏང་གི་སྐད་ཆ་ཞིག་ཡིན་ནའང་། ད་ལྟ་དེ་ལྟར་བརྗོད་ཚེ་ “ཁྱོད་ཀྱིས་ངའི་
- 166 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དེར་བསྟོད་པ་ཞིས་བྱོས་” ཞེས་པ་ལྟ་བུ་ཞིག་ཏུ་གྱུར་འདུག་པས་དཔྱད་བརྗོད་པ་ཞིག་ལ་
དེ་ལྟར་བརྗོད་རྒྱུ་ནི་ཧ་ཅང་ངོ་ཚ་དགོས་པ་ཞིག་ཏུ་སྣང་། ཡང་མི་ཁ་ཤས་ཤིག་གིས་
དངོས་གནས་གདེང་འཇོག་བྱེད་འོས་པའི་བརྩམས་ཆོས་ལེགས་པོ་ཞིག་རིག་ནའང་སྔོན་
ལ་དེའི་རྩོམ་མཁན་རྩད་བཅད་དེ་རང་ཉིད་ཀྱི་ “དགྲ” ཕྱོགས་ཤིག་ཡིན་ཚེ་ཕྲག་དོག་
གིས་རྒྱུད་བརླམས་ནས་ངན་སྨྲས་ཁོ་ན་བྱེད་ཅིང་། གལ་སྲིད་རང་དང་དམིགས་བསལ་
བྱི་འབྲེལ་བ་ཆེར་མེད་མཁན་ཞིག་ཡིན་ན་མཐོང་ཡང་མ་མཐོང་ཁུལ་དུ་བསྒྱུར་བ་སོགས་
ཀྱི་སྣང་ཚུལ་མང་བོ་འདུག དེ་ནི་ “སྙིགས་དུས་” ཀྱིས་བགོས་པའི་ད་ལྟའི་དཔྱད་བརྗོད་
པ་རྣམས་ཀྱི་ “ནད་གཞི” ཚབས་ཆེན་ཞིག་ཡིན་ལ། “ནད་གཞི” དེའི་རིགས་ད་རུང་
སྙན་དེབ་ལ་མགོ་བརྗོད་འབྲི་མཁན་གྱི་མཁས་པ་དང་དུས་དེབ་དང་ཚགས་པར་གྱི་རྩོམ་
སྒྲིག་པ། བྱ་དགའ་སྤྲོད་མཁན་གྱི་ལས་ཁུངས་དག་ལའང་འགོས་ཀྱིན་ཡོད་པས།
ངེས་དོན་གྱི་དཔྱད་བརྗོད་པ་ཞིག་གམ་རྩོམ་རིག་ལ་སྙིང་ནས་ཤ་ཚ་མཁན་ཞིག་ཡིན་ཚེ་
ལུས་སེམས་ “བདེ་ཐང་” གིས་བྱ་བ་མི་བྱེད་པར “ནད་གཞི” དེའི་རིགས་བསམ་གཟས་
ནས་རང་སྟེང་དུ་ལེན་པ་ནི། རང་གི་ “ཚེ་སྲོག་” གི་རིན་ཐང་རང་ཉིད་ཀྱིས་རྡོག་
བརྫིས་སུ་གཏོང་བ་ལས་མ་འདས་ཞེས་གསལ་འདེབས་ཐེངས་ཤིག་བྱས་པ་ཡིན། དུས་
མཚུངས་སུ་ཁོ་བོས་འདིར་སྔོན་ལ་གསལ་བཤད་བྱེད་འདོད་པ་གཙོ་བོ་དེ་ནི་བདག་གིས་
དཔྱད་བརྗོད་སྤེལ་སའི་ལྷུག་རྩོམ་དེབ་ （སྐད་ཆའི་ལང་ཚོའི་བྱེད་པོ་དགེ་རྒན་ལྡོང་
ཡོན་ཏན་རྒྱ་མཚོ་མཆོག་དང་ངེད་གཉིས་ཀྱི་འབྲེལ་བ་ཡིན། ཁོང་ནི་གཞན་ཕན་ལྷག་
བསམ་གྱིས་
ས་ཐུགས་རྒྱུད་ཕྱུག་ཅིང་ཤེས་རིག་ཡོན་ཏན་ལ་མཁྱེན་རྒྱ་ཟབ་པར་མ་ཟད།
མི་རིགས་སློབ་གསོ་དང་རྩོམ་རིག་འཕེལ་རྒྱུས་ཀྱི་ཆེད་དུ་རང་ཉིད་ཀྱི་ཡོད་ཚད་ཕུལ་དང་
• 167-



བདེན་པའི་ལེའུ།
འབུལ་བཞིན་ཡོད་པའི་རླབས་ཆེན་གྱི་སྐྱེས་བུ་དམ་པ་ཞིག་ཡིན་ལ། བདག་གི་སློབ་
དཔོན་ཡང་ཡིན། ཁོང་ནི་བདག་ལ་ཆོས་དང་འཇིག་རྟེན་གྱི་བྱ་བ་གང་གི་ཐད་ནས་
ཀྱང་བཀའ་དྲིན་གཞན་ལས་ཆེ་ཞིང་།. ཁོ་བོ་ཐུགས་བརྩེ་བ་སྙིང་རྗེ་ཆེན་པོའི་གུར་ཁང་
ནས་དུས་ནམ་ཡང་འདོར་བ་མེད་པར་རྗེས་སུ་བཟུང་སྟེ་རང་གི་ཤ་ལས་ཆད་པའི་བུ་
ཕྲུག་བཞིན་གཅེས་པས་བསྐྱངས་མྱོང་
། དེ་བཞིན་བདོག་གི་སེམས་ནས་ཀྱང་ཁོང་གི་སྐུ་
དྲིན་ནི་ནམ་ཡང་གཞལ་ཐབས་མེད་པ་ཞིག་ཏུ་བསམ་གྱིན་ཡོད་ལ། ཁོང་ནི་ཁོ་བོའི་མི་
ཚེའི་འགྲུལ་བཞུད་རིང་མོའི་ཁྲོད་ནམ་ཡང་བརྗེད་མི་སྲིད་ལ་བརྗེད་ཀྱང་མི་འོས་པའི་མི་
སྣ་གལ་ཆེན་ཞིག་ཏུ་གྱུར་ཡོད། མ་ཟད་ད་རུང་ཁོང་ནི་བདག་གི་སློབ་དཔོན་ཡིན་པའི་
ཆ་ནས་བདག་གིས་ནམ་ཡང་ཁོང་ལ་ “ སངས་རྒྱས་དངོས་ཀྱི་འདུ་ཤེས་” བཟུང་སྟེ་བླ་
སློབ་ཀྱི་དམ་ཚིག་རྡོ་རྗེའི་མདུད་པ་སྐད་ཅིག་ཙམ་ལའང་ལྷོད་མྱོང་མེད། དེ་བས་
ཐེངས་འདིར་ཁོང་གི་ལྷུག་རྩོམ་ཕྱོགས་བསྒྲིགས་ སྐད་ཆའི་ལང་ཚོ༔ ཞེས་པ་ལག་སོན་
བྱུང་བས་ཀྱང་དགའ་ཚོར་ཆེན་པོས་མགོ་མཇུག་བར་གསུམ་ཡོད་ཚད་ཞིབ་ཀློག་ཐེངས་
ཤིག་བྱས་ཤིང་། ཁོང་ལ་དངོས་མཇལ་བྱུང་བ་ལྟ་བུའི་ཉམས་སྣང་ཞིག་གིས་ཡུན་རིང་
མི་མཇལ་བའི་དྲན་གདུང་མཐའ་དག་རེ་ཞིག་སངས་ཏེ་དད་གུས་ཀྱི་འགྱུ་བ་ཤུགས་དྲག་
ཅིག་གིས་ཡིད་ལ་ཟད་དུ་མེད་པའི་བདེ་ཚོར་ཐེངས་ཤིག་སྦྱིན་སོང་། དུས་མཚུངས་སུ་
ཞིབ་ཀློག་འདིའི་གོ་རིམ་ཁྲོད་དུ་ཁོང་གི་བརྩམས་ཆོས་སྐོར་ཞིག་གི་ལེགས་ཆ་མཐོང་ནས་
ཡིད་ལ་དགའ་སྤྲོ་འཕར་མ་ཞིག་སྐྱེས་ལ། ཞོར་དུ་རང་ཉིད་དང་ལྟ་ཚུལ་མི་མཐུན་ས་
ཁ་ཤས་དང་ཁོང་གཅིག་པོ་མ་ཡིན་པའི་བོད་ཀྱི་རྩོམ་རིག་སྤྱི་དང་ནང་སྒོས་སུ་ལྕོག་རྩོམ་
ཕྱོགས་ཀྱི་གནད་དོན་སྐོར་ཞིག་ལ་ངེས་པར་དུ་སྐད་ཆ་ཞིག་བཤད་དགོས་པར་འདུག་
• 168 -



གཟི་མིག་གསུམ་བའི་དཔྱད་བརྗོད་ཕྱོགས་བསྒྲིགས།
སྙམ་པ་བྱུང་། ཡིན་ནའང་ཁོང་ནི་བདག་གི་སློབ་དཔོན་ཡིན་པས་ལེགས་ཆ་ཁོ་ན་མ་
གཏོགས་ལྟ་ཚུལ་མི་མཐུན་པའི་རིགས་དེ་བརྗོད་ཨེ་རུང་ངམ། ཡང་མིན་ན་ཐོག་མར་
ཁོང་ལ་དེའི་སྐོར་གྱི་སྙན་ཞུ་ཞིག་འབུལ་དགོས་པ་ཨེ་ཡིན་ནམ་སྙམ་པ་སོགས་ཐེ་ཚོམ་
འདྲ་མིན་གྱི་ཁྱོགས་ལ་འཕྱང་བཞིན་པའི་སྐབས་ཤིག་ལ། ཁོང་གིས་དངོས་སུ་ཞལ་
པར་བརྒྱུད་ནས་བདག་ལ་གསུངས་རྒྱུར་ “ཁྱེད་ཀྱིས་ཁོ་བོའི་རྩོམ་དེབ་དེར་དཔྱད་བརྗོད་
ཅིག་ཕྲིས། འདྲ་མཉམ་གྱི་ངང་ནས་རང་གི་ལྟ་ཚུལ་ལྷུག་པོར་བརྗོད་པས་
ཆོག ད གོས་མེད་ཀྱི་བསྟོད་པ་བྱེད་མི་དགོས།་ གསུངས་བྱུང་བས། བདག་གིས་
དགའ་སྤྲོ་ཆེན་པོས་ཁོང་གི་ཞལ་གསུང་དང་དུ་བླངས་ཏེ་གླེང་བརྗོད་སྤེལ་བའི་ལས་སུ་
ཞུགས་པ་ཡིན། སྤྱིར་བླ་མ་（དགེ་རྒན）ལ་ “ སངས་རྒྱས་དངོས་ཀྱི་འདུ་ཤེས” དང་
“བླ་མ་ཅི་གསུངས་ཆོས” （ཡང་དག་པ)སུ་བསམ་དགོས་མོད། འདིར་བདག་ལ་རང་
ཉིད་ཀྱི་བསམ་ཚུལ་ལྷུག་བརྗོད་བྱེད་ཆོག་པའི་དགོངས་པ་ཡང་དག་འཁྲོལ་ཡོད་པས་
ནམ་ཡང “ལྟུང་བ” འབྱུང་མི་སྲིད་ལ། གཤམ་ནས་འཆད་རྒྱུའི་ལྟ་ཚུལ་ “མི་མཐུན་
པའི་རིགས་དེ་དག་ཀྱང་མཐར་གཏུགས་ན་ཁོ་བོའི་ “མིག་ཟུང་ལིང་ཏོག་གིས་བསྒྲིབས་
པའི་སྐྱོན་དུ་ཟད་པ་ལས་མ་འདས་ཏེ། “བླ་མས་ཅི་གསུངས་ཆོས” ཡིན་པས་ཕྱིར་རོ།།
ཞེས་པ་ནི་སྔོན་གྱི་གསལ་བཤད་དོ།།
གཉིས་པ། བར་གྱི་གཏམ་གླེང་།
ཉེ་ཆར་ལོ་ཤས་ནང་བོད་ཀྱི་རྩོམ་སྟེགས་སྟེང་དུ་རྩོམ་དེབ་སྤུས་ཀ་བཟང་ངན་མང་
བོ་འགྲེམ་སྤེལ་བྱེད་ཀྱིན་འདུག་པའི་ཁྲོད་དུ་མང་ཤས་སྙན་ངག་ཡིན་པ་ལས་ལྷུག་རྩོམ་
དང་སྒྲུང་གཏམ། དཔྱད་རྩོམ། གཞུང་ལུགས་སོགས་ཀྱི་དེབ་ཅིག་མཐོང་རྒྱུ་ཧ་ཅང་
• 169 -



བདེན་པའི་ལེའུ།
དཀོན་པོ་རེད། དེ་བས་ཐེངས་འདིར་དགེ་རྒན་ལྡོང་ཡོན་ཏན་རྒྱ་མཚོ་མཆོག་གིས་སྟོང་
ཆ་དེར་དམིགས་ཏེ་དུས་ཚོད་ཐུང་ཐུང་ཞིག་གི་ནང་དུ་བྱ་བའི་བར་གསེང་ནས་ལྷུག་རྩོམ་
མང་བོ་ཞིག་འབྲི་གནང་མཛད་འདུག་ལ། བྲིས་རྗེས་ཀྱང་རང་དགར་མ་བསྐྱུར་བར་
པར་དུ་བསྐྲུན་ཏེ་ང་ཚོའི་མིག་ལམ་དུ་བསྟར་བ་འདིར་བསྔགས་བརྗོད་ཀྱི་རིན་ཐང་བླ་
མེད་ལྡན་པ་དང་། ཁོང་གི་ངལ་རྩོལ་གྱི་འ་
འབྲས་བུ་ལ་ང་ཚོ་ཀློག་པ་བོ་རྣམས་ཀྱིས་དོ་སྣང་
དང་འདེངས་འཇོག་གིས་རྒྱབ་སྐྱོར་བྱེད་དགོས་པ་ཞིག་རེད། དེ་ལས་གཞན་ “རྩོམ་རིག་
ནི་སྐད་ཆའི་སྒྱུ་རྩལ་ཞིག་ཡིན” པའི་རྩ་དོན་ནམ་ཚད་གཞི་འདིའི་སྟེང་ནས་བཤད་ན་
དེབ་འདིའི་ནང་གི་སྐད་ཆ་སྐོར་ཞིག་ལེགས་འགྲུབ་བྱུང་འདུག་པ་ལྟ་བུར་སྣང་སྟེ།
དཔེར་ན “འུར་ཟིང་གི་ཁ་རླངས་སྨུག་པར་གྱུར། སྨུག་པ་སླར་ཡང་སྤྲིན་དུ་གྱུར།” ལྟ་བུ་
དང༌ “ཕྱི་རོལ་ནས་གཡུགས་པའི་རླུང་སྒྲ་ཞིག་ལས་ཟླ་བ་མཚོ་ལ་ལྷུང་འདུག་ཟེར།” “ཟླ་
བ་ནི་མཚན་མོའི་རོལ་དབྱངས་ཤིག་སྟེ” “སྤྱི་གཙུག་བདེ་ཆེན་འཁོར་ལོ་ཀུན་བཟོད་
སྒེག་མོའི་རྒྱན་དུ་འགོད་དགོས་རུང་།” “ཁོ་ནི་འཇའ་ཚོན་གྱོན་པའི་སྐར་མ་ཞིག་སྟེ།།
སོགས་ནི་ང་ཚོས་རྒྱུན་བཀོལ་བྱེད་བཞིན་པའི་སྐད་ཆ་ལས་བརྒལ་ཏེ་ཚད་མཐོ་བའི་སྒྱུ་
རྩལ་གྱི་བཟོ་བཀོད་ཅིག་ཏུ་གྱུར་འདུག་པས། རོལ་དབྱངས་བཞིན་འགྱུར་ཁུག་དང་
དབྱངས་འགྲོས་ཕུན་སུམ་ཚོགས་པས་རྣ་བའི་ལམ་དུ་སྙན་ཞིང་འཇེབས་ལ། མཛེས་
རིས་བཞིན་ཚོན་མདངས་སྣ་ཚོགས་བསྡེབས་པའི་བཀྲག་མདངས་ཀྱིས་མིག་དབང་བསླུ་
བ་དང་། བློ་ཡིས་མྱང་ཚེ་སེམས་པ་གཡོ་བར་བྱེད་ཅིང་སྣང་བ་སྒྱུ་འཕྲུལ་གྱི་རྟོག་ལྗོངས་
ཤིག་ཏུ་འཁྲིད་པར་བྱེད་པ་སོགས། རྩོམ་པ་བོ་ཉིད་ “སྐད་ཆ་སྨྲ་བའི་དབང་པོ ” ཞིག་
དང་སྒྱུ་རྩལ་ལས་སྣོན་བྱེད་པའི་ བཟོ་ཚུལ་བ་ ཞིག་རེད་ཅེས་བསྔགས་བརྗོད་བྱེད་ཆོག་
-170-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
མོད། ཡིན་ནའང་རྩོམ་དེབ་འདིའི་ནང་གི་སྐད་ཆ་མང་ཤས་ཤིག་ལ་དེ་ལྟ་བུའི་སྒྱུ་རྩལ་
གྱི་འགུག་ཤུགས་དྲག་པོ་ཞིག་མི་ལྡན་པས་ཧ་ཅང་ཡིད་ཚིམ་པ་ཞིག་མིན་ལ། དེ་བཞིན་
“རྣམ་ཤེས་ད ཀྱོ ག་པའི་རོལ་དབྱུངས་ དང༌ རོལ་དབྱངས་ད ང་ད བྱེར་མེད་
པ” “འགུལ་བཞིན་པའི་གངས་རི” “དཔྱིད་ཀྱི་དཔལ་མོ་ལྷ་ལས་འབབ་པ” “ཁ་བ་
ནག་པོ” “ལོ་ཟླའི་འཁོར་སྐྱོད” ལྟ་བུ་ནི་རྩོམ་མཁན་གཞན་གྱི་བརྩམས་ཆོས་ཀྱི་ཁྲོད་
ནས་མཐོང་ཐུབ་པ་ཞིག་ཡིན་པས། “སྐད་ཆའི་ལང་ཚོ” ངོམ་པའི་སྒྱུ་རྩལ་གྱི་གར་
སྟེགས་སྟེང་དུ་འདི་ལྟ་བུའི་ “བྲག་ཅ” མཆེད་པ་ནི་ཤིན་ཏུ་མི་མཛེས་པ་ཞིག་རེད་སྙམ།
དེ་ལས་གཞན་ “བཀྲ་ཤིས་འཕྲིན་བཟང་” དང་ “ཁ་བའི་གྲང་རེག་རྒུམ་པའི་བྱེའུ་ཆུང་།།
“ བསིལ་ལྡན་གངས་རིའི་ལྗོངས་” “ ཤེས་རབ་ཀྱི་སྒྲོན་མེ ” “བྱིན་རླབས་དྲོན་མོའི་
ཐུ་འོག་ནས” “ རྐང་འཐུང་གཞོན་ནུའི་གཡུ་ལོ་ཐགས་སུ་བཀྲ” “སྟོན་རླུང་གིས་
དེད་པའི་སྡོང་ལོ་བཞིན་ངེས་མེད་དུ་རྒྱུ” ཞེས་པ་སོགས་ནི་ང་ཚོ་རྩོམ་མཁན་ཐུན་མོང་
གིས་བཀོལ་སྤྱོད་བྱེད་རྒྱུ་མང་དྲགས་ནས་ད་ལྟ་སྤྱིར་བཏང་གི་སྐད་ཆ་ལྟ་བུ་ཞིག་ཏུ་གྱུར་
འདུག་པས་དེ་དག་གི་སྟེང་ནས “སྐད་ཆའི་ལང་ཚོའི་” མཛེས་སྡུག་ཅིག་ལ་རོལ་མྱོང་
བྱེད་རྒྱུ་ནི་ཧ་ཅང་ཁག་པོ་རེད། སྤྱིར་བྱ་དངོས་གསར་བ་ཞིག་མ་བྱུང་ཚེ་མིང་ཚིག་གམ་
ཐ་སྙད་གསར་བཟོ་བྱེད་མི་ཐུབ་པ་བདེན་མོད། རྩོམ་མཁན་གྱིས་སྐབས་བསྟུན་གྱི་
དགའ་སྐྱོ་ཆགས་སྡང་གི་མྱོང་ཚོར་དང་དེས་བསྐྱེད་པའི་ལྟ་བ་དང་བསམ་བློ་སྣ་ཚོགས་
ཕྱིར་མཚོན་བྱེད་ཆེད་ཐ་སྙད་དམ་ཚིག་གི་སྡེབ་སྦྱོར་ཅི་འདོད་དུ་སྤེལ་ཆོག་པ་ཡིན།
དཔེར་ན་སྔར་ནས་ཡོད་པའི་སྟོང་བསམ་དང་སྒྱུ་འཕྲུལ། ཕོ་བྲང་ཞེས་པའི་མིང་ཚིག་
འདི་གསུམ་པོ་རྩོམ་མཁན་ཞིག་གིས་རང་གི་བསམ་འདུན་གང་དེ་མཚོན་ཕྱིར་ “སྟོང་
• 171-



བདེན་པའི་ལེའུ།
བསམ་གྱིས་བཞེངས་པའི་སྒྱུ་འཕྲུལ་གྱི་ཕོ་བྲང་” ཞེས་གསར་དུ་སྒྲིག་སྦྱོར་བྱས་ཚེ་ཚིག་
ཕྲེང་དེར་སྔར་མེད་པའི་སྒྱུ་རྩལ་གྱི་རང་བཞིན་ལྡན་ལ་དེས་བརྗོད་དོན་གང་རུང་ཞིག་
གཏིང་ཟབ་ཏུ་མཚོན་ཐུབ་ཡོད་པས། དེ་ལྟར་ཐ་སྙད་ཀྱི་སྡེབ་སྦྱོར་གསར་བཟོ་བྱེད་
མཁན་ལ་ང་ཚོས་ “ གསར་རྩོམ་པ” ཞེས་འབོད་ཆོག་པ་ལྟ་བུ་ཡིན། གནས་ལུགས་འདི་
ད་ལྟའི་རྩོམ་པ་བོ་མང་བོ་ཞིག་གིས་ཤེས་ཀྱིན་མེད་པ་འདྲ་བས་ཆེད་དུ་བར་འདིར་
གསལ་འདེབས་ཐེངས་ཤིག་བྱས་པ་ཡིན་པས་དགོངས་འགལ་མེད་པར་ཞུ། གཞན་
ཡང་དེབ་འདིའི་ནང་གི་ (ང་དང་སྦྲང་ནག་གི་གཏམ་རྒྱུད》 དང༌ （སྟོན་རླུང་ལྡིང་བའི་
མཚན་མོ） （ང་དང་མཚོ་སྔོན་བོད་སྐད་རྒྱང་བསྒྲགས） （རང་ཉིད་གླེང་བy （ཡུལ་
སྐོར་ཟིན་བྲིས》སོགས་ཀྱི་སྟེང་ན་ལྷུག་པའི་རྩོམ་རིག་གི་ཁྱད་ཆོས་མངོན་པར་གསལ་
འདུག་པས་ཤིན་ཏུ་ལེགས་མོད། དེ་དག་ལས་གཞན་པའི་ལྷུག་རྩོམ་མང་བོ་ཞིག་ལ
ཚིག་སྦྱོར་ལྷུག་པོར་སྤེལ་ཞིང་རྣམ་པའམ་སྒྲིག་གཞི་ལ་རང་དབང་ལྡན་པ་དང་། བརྗོད་
དོན་གནད་དུ་འགྲིལ་བ་སོགས “རྣམ་པ་སིལ་བུ་བ་ལ་ནང་སྙིང་དམ་པ” ཡིན་པའི་ལྷུག་
རྩོམ་གྱི་རྩ་བའམ་མ་མཐའི་ཆ་རྐྱེན་དེ་དག་ཁྱོན་ནས་ཚང་མི་འདུག་སྙམ། དཔེར་ན་ （ང་
ལ་གླུ་ཞིག་ལེན་དུ་ཆུགས》ཞེས་པ་ནི་ཁོ་བོར་མཚོན་ན་སྙན་ངག་ཅིག་བཀླགས་པ་ལྟ་བུར་
སྣང་སྟེ “ངའི་མགྲིན་པ་ལོངས་སྤྱོད་འཁོར་ལོའི་རྩ་འདབ་སོ་གཉིས་པོ་སྒོམ་སྟོབས་ཀྱིས་
མ་གྲོལ་ཡང་སྦྱངས་སྟོབས་ཀྱིས་ལྷོད་སོང་བའི་སྤྲོ་དགའ་བསམ་ན། སྐད་གསེང་མཐོན་
པོས་གླུ་རེ་བླང་ན་འདོད། ངའི་ཁོར་ཡུག་དང་ངའི་འཇིག་རྟེན་གྱི་ཚོགས། ང་ལ་གླུ་ཞིག་
ལེན་དུ་ཆུགས། ངས་བསམ་གྱིན་བསམ་གྱིན་གླུ་རེ་བླང་ན་འདོད། མགྲིན་པ་གཟེངས་
སུ་བཏེགས་ཏེ་བླང་ན་འདོད། ཞེན་ཆགས་ཀྱིས་བླང་ན་འདོད། སྡང་སེམས་ཀྱིས་བླང་
- 172-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ན་འདོད། གླུ་སྐད་ནམ་མཁའི་མཐའ་རུ་ཁྱོ བ་ཅིང་རྒྱུ་མཚོའི་གཏིང་དུ་སིམ་རྗེས་ཀྱང་
ཤུགས་དྲག་གིས་ལེན་ངེས།” ཞེས་རྩོམ་པ་བོག ·གླུ་ལེན་འདོད་ པའི་བསམ་ཚུལ་དེ་ཉིད་
སྐད་གསེང་མཐོན་པོས་དབྱངས་ལ་བཀུགས་ཏེ་སྙན་ངག་ཇི་བཞིན་ཚོར་འདུ་ཤུགས་
དྲག་པོའི་ལམ་ནས་བརྗོད་འདུག དེ་བས་ལྕོག་རྩོམ་དང་སྙན་ངག སྒྲུང་གཏམ་
སོགས་ནི་རྩོམ་ལུས་ཐ་དད་པ་ཡིན་པས་དེ་དག་སོ་སོར་རང་རང་གི་ཁྱད་ཆོས་རེ་ཡོད་དེ།
རྒྱུ་ནག་གི་རྩོམ་པ་བོ་ལིས་ཀོང་ཐེན་གྱིས་ “ སྙན་ངག་འཕྲུལ་དགོས་ལ་སྒྲུང་གཏམ་དམ་
དགོས། ལྷུག་རྩོམ་ནི་ངེས་པར་དུ་ལྷུག་པར་བརྗོད་དགོས། གལ་ཏེ་དཔེ་ཞིག་གིས་
གསལ་བོར་བཤད་ན། སྙན་ངག་ནི་ངེས་པར་མུ་ཏིག་བཞིན་གོང་བུའམ་ཆ་ཚང་བར་
དགོས་ལ།སྒྲུང་གཏམ་ནི་བཟོ་བཀོད་ཅིག་དང་འདྲ་བར་ཆེ་ཆུང་གང་ཡང་རུང་སྒྲིག་གཞི་
དམ་ཞིང་བཀོད་པའི་ཚག ས་ཞིབ་པ། ལྷུག་རྩོམ་ཞེས་པ་ངས་བལྟས་ན་ལྷུང་ལྷུང་དུ་
འབབ་བའི་ཆུ་རྒྱུན་ཞིག་དང་འདྲ་བར་རི་འབུར་ལ་གཟུར་ཞིང་གྲོག་རོང་བརྒྱུད་ནས་
བཞུར་ས་ཐམས་ཅད་ལ་བཞུར་ཏེ། མཐར་རྒྱ་མཚོར་འབབ་པ་ཡིན།” ཞེས་བཤད་པ་
ལྟར་ལྷུག་རྩོམ་པ་རྣམས་ཀྱིས་དེ་དག་མི་ནོར་བ་བྱེད་རྒྱུ་ནི་ཧ་ཅང་གལ་ཆེན་པོར་མཐོང་།
གོང་གསལ་གྱི་བརྗོད་ཟིན་པ་དེ་དག་ནི་གཙོ་བོ་སྒྱུ་རྩལ་གྱི་ཕྱོགས་ནས་དབྱེ་ཞིབ་བྱས་པ་
ཡིན་པས། ད་ནི་བརྗོད་དོན་ནམ་བསམ་བློའི་ཆ་ནས་རང་ཉིད་ཀྱི་བསམ་ཚུལ་ཙམ་
ཞིག་གླེང་ན། དེབ་འདིའི་ནང་དུ་བརྩམས་ཆོས་བཞི་བཅུ་ཞེ་དགུ་ཡོད་པའི་ཁྲོད་ནས་
བརྗོད་དོན་ཆེས་ལེགས་པ་ནི་ (བྱམས་པ་དང་སྙིང་རྗེ༔ ཞེས་པ་དེ་རེད་སྙམ། རྩོམ་པ་
བོས་བྱམས་དང་སྙིང་རྗེ་ནི་མིའི་རིགས་ཀྱི་ཁྱད་ནོར་ཡིན་པ་ཇི་བཞིན་དུས་རབས་ཀྱི་
འཇིགས་ཉེན་འདིའི་མདུན་དུ་ང་ཚོ་སྐྱོབ་བྱེད་ཀྱི་ • སྨན་མཆོག” ནི་དེ་ཁོ་ན་ལས་མ་
• 173-



བདེན་པའི་ལེའུ།
འདས་ཤིང་། མིའི་རིགས་ཀྱི་སྟེང་ནས་མཛེས་སྡུག་ཅིག་འཚོལ་དགོས་ཚེ་དེ་ཉིད་ལས་
གཞན་བཙལ་དུ་མེད་པ འི་གནས་ལུགས་ཡང་དག་པ་དེ་ཉིད་བརྩམས་ཆོས་འདིའི་
བརྗོད་སྙིང་བྱས་ཡོད་པས་ཁོ་རང་ “སེམས་ཀྱི་མཛེས་པ་འཚོལ་” བའི་ “རྣལ་འབྱོར་བ་ལ་
ཞིག་ཏུ་སྣང་ལ། ཡང་ （མེད༔ ཅེས་པའི་ནང་དུ་ “མཐོ་སྒང་ན་འཕྲིན་སྐྱེལ་ཕོ་ཉ་དང་།
རང་འབབ་ཆུ། འཕྲུལ་གྱི་གཡོག་མོ། སྐུད་པའི་སྐད་ཆ། གཡས་འཁོར་ཁང་
བརྩེགས་” སོགས་མེད་པར་སྡུག་གཏམ་བརྗོད་དེ་ ཁ་པར་ཙམ་མེད་པའི་མཐོ་སྒང་ལ་
ཁོ་ཐག་ཆད་ནས་ཡོད” ཚུལ་གླེང་བ་གཉིས་ནི་ཧ་ཅང་དོ་མི་མཉམ་པའི་བསམ་བློའི་
འགལ་ཟླ་ཆེན་པོ་ཞིག་ཏུ་གྱུར་འདུག དོན་ངོ་མར་རྩོམ་པ་བོ་ཞིག་གི་མིག་ལམ་གྱི་
མཛེས་པ་ནི་ “རང་བྱུང་དུ་བརྡོལ་བའི་གཙང་བོ ” ཡིན་ནམ་ “རང་འབབ་ཆུ་”（ལྕགས་
སྦུག་ཏུ་དྲངས་པའི་ཆུ་ལ་གོ) ཡིན། བསམ་བློ་བ་ཞིག་གི་འདོད་བློ་ཚིམ་བྱེད་ནི་ “ནང་
སེམས་ཀྱི་མཛེས་པ” ཡིན་ནམ་ “འཕྲུལ་གྱི་གཡོག་མོ” སོགས་ཡིན། ཁོ་བོས་དབྱེ་ཞིབ་
ཀྱི་ཁྲོད་ནས་འདི་ལྟ་བུའི་དྲི་གཞི་ཆེན་པོ་གཉིས་བཏོན་པ་ལ་ཀློག་མཁན་ཚོས་དགོངས་
འཆར་ལྷུག་པོར་སྩོལ་རོགས་ཞུ། ད་དུང་ཁོ་བོའི་དབྱེ་ཞིབ་ལྟར་ན་དེབ་འདིའི་རྩོམ་པ་
བོས་མཐའ་གཅིག་ཏུ་ཡང་དག་པའི་ལྟ་བ་ཞིག་གཏན་འཁེལ་བྱས་མེད་པར་རྩོམ་ཡིག་ཞེ་
དགུ་བོ “སྐད་ཆའི་ལང་ཚོ” དང༌ “སྐད་ཆའི་སྤྱི་འགྲོས ས སྐད་ཆའི་ཐོལ་རྒལ” ཞེས་ཚན་
པ་གསུམ་དུ་བགོས་ཡོད་པ་སོགས་རྩོམ་ཡིག་འབྲི་སྦྱོང་གི་གནས་སྐབས་བཞིན་གཙོ་བོ་
སྐད་ཆའམ་ཚིག་གི་སྒྱུ་རྩལ་གྱི་ཕྱོགས་དེར་དང་དོད་ཤུགས་ཆེན་བྱས་འདུག་སྙམ། དེ་
བས་འདིར་ཁོ་བོར་བསམ་འཆར་ཞིག་ཡོད་པ་ནི་རྩོམ་རིག་ཅེས་པ་ཚིག་གི་སྒྱུ་རྩལ་ཙམ་
ལ་ངོས་བཟུང་ཚེ་ཁྱབ་ཆུང་དྲགས་པ་དང་། ཚིག་གི་སྒྱུ་རྩལ་ཅུང་ལེགས་འགྲུབ་བྱུང་
- 174-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཡོད་པ་དེར་རྩོམ་ཡིག་ལེགས་པོ་འདུག་ཅེས་གདེང་འཇོག་བྱེད་མི་རུང་བ་དེ་ཡིན་ལ།
ཁོ་བོ་ལྟར་ན་རྩོམ་རིག་ཅེས་པ་ནི་བརྟན་གཡོའི་བྱ་དངོས་མཐའ་དག་དེ་ཉིད་ཁོང་དུ་
ཆུད་ནས་རྩོམ་མཁན་གྱི་ལྟ་སྒོམ་སྤྱོད་གསུམ་པོ་དབྱེར་མེད་གཅིག་ཏུ་འདྲེས་ཏེ་སྣང་སྟོང་
ཡོད་ཚད་གླུ་རུ་ལེན་ཐུབ་པའི་ཚད་མཐོ་བའི་བསམ་བློའི་འཇིག་རྟེན་ཞིག་ལ་ངོས་འཛིན་
བྱས་ན་འོས་ཤིང་འཚམས་པར་འདོད། འདིའི་ཕྱོགས་ལ་གཞུང་ལུགས་སྨྲ་བ་རྣམས་
ཀྱིས་ཀྱང་ “ རྩོམ་རིག་ཅེས་པ་ནི་དཔེ་མཛོད་ཁང་གི་ཀུན་དགའ་ར་བ་ན་རི་བོའི་གཏོས་
བཞིན་བརྩིགས་པའི་སྙན་ངག་དང་སྒྲུང་གཏམ། ལྷུག་རྩོམ་དང་འཁྲབ་གཞུང་གིས་རྒྱུ་
ཆེར་བསྡུས་པའི་གསུང་རྩོམ་ཁོ་ན་མིན་ལ། རྩོམ་པ་བོའི་རྟོག་པས་ཀུན་ནས་བསླངས་
པའི་རྟོག་གཟུགས་རེ་རེ་བཞིན་ཚོགས་པའི་ཚོགས་ཚོམ་དེའང་མིན། ཀློག་མཁན་གྱི་ཡིད་
བྱེད་ཀུན་ནས་གཡོ་བར་བྱེད་པའི་མཛེས་པར་དཔྱོད་པའི་ཡུལ་དེ་ཁོ་ནའང་མ་ཡིན།
སྐབས་འདིར་ང་ཚོས་གླེང་བཞིན་པའི་རྩོམ་རིག་ནི་བྱ་འགུལ་གྱི་རྣམ་པར་གནས་ཤིང་
མིའི་རིགས་ཀྱི་མཐོ་རིམ་གྱི་ཁྱད་པར་བའི་བསམ་བློའི་བྱ་འགུལ་ཞིག་ཏུ་གོ་དགོས” ཞེས་
བསྟན་ཡོད་ལ། ཡང་རྩོམ་པ་བོ་ཁ་ཅིག་གིས་དེ་ལ “ཚིག་གི་སྒྱུ་རྩལ་ལས་འགོངས་ཏེ་
དོན་གྱི་སྒྱུ་རྩལ་ལ་བསྙེགས་པ་ ཞེས་ཀྱང་བརྗོད། དེས་ན་ངེད་ཅག་རྩོམ་པ་བོ་རྣམས་
ཀྱིས “ཚིག་གི་རོལ་རྩེད” ཙམ་ལ་མགོ་འཁོར་ནས་དུས་
ས་དུས་ཚོད་ཆུད་ཟོས་སུ་མི་གཏོང་བར།
རབ་ཡིན་ན་བདག་ཅག་གི་སྟོན་པའི་ “འོག་མིན་སྡུག་པོ་བ ཀོད་པའི་ཞིང་ཁམས " ལྟ་
བུའམ་ཡང་ན་ཨོ་ཀོལ་སི་ཏེན་གྱི་ “དཀོན་མཆོག་གི་གྲོང་ཁྱེར” ལྟ་བུའི་སེམས་ཀྱི་འཇིག་
རྟེན་ཞིག་བཞེངས་བསྐྲུན་བྱེད་རྒྱུར་འབད་དགོས་ལ། དེའང་མི་ནུས་ཚེ་པོ་ལ་ཐུའི་
“ ཕུགས་བསམ་རྒྱལ་ཁབ་” ལྟ་བུ་ཞིག་སྒྲིག་འཛུགས་བྱེད་ཨེ་ཐུབ་བལྟ་རྒྱུ་ནི་ཧ་ཅང་གལ་
- 175-



བདེན་པའི་ལེའུ།
ཆེ་བ་ཞིག་མ་རེད་དམ་ཞེས་རེ་བའམ་བསམ་འཆར་ཐེངས་ཤིག་བཏོན་པ་ཡིན་ནོ།།
གསུམ་པ། མཇུག་གི་ཤུབ་བཤད།
（སྐད་ཆའི་ལང་ཚོའི》རྩོམ་པ་བོ་ཁོང་གིས་དུས་ནམ་ཞིག་ལ་གླེང་མོལ་གྱི་བར་
གསེང་ཞིག་ནས་བདག་ལ་འདི་ལྟར་བརྗོད་མྱོང་སྟེ་ “ད་ལྟའི་དུས་འདིར་མི་ཙམ་བྱེད་རྒྱུ་
དེའང་ཧ་ཅང་དཀའ་མོར་འདུག” ཟེར། ངོ་མ་དེ་ལྟར་རེད་དེ་ “གཏམ་བདེན་པ་མི་ཁེ་
རྫུན་པ་ཁེ་ བའི་དུས་སྐབས་འདི་འདྲ་བ་ལ་དཔྱད་བརྗོད་པ་ཞིག་གིས་རང་ཉིད་ཀྱི་
བསམ་ཚུལ་ངོ་མ་དེ་སྦ་གསང་མེད་པར་དྲང་བོར་བརྗོད་རྒྱུ་ནི་དེ་བས་ཀྱང་ཁག་པོ་འདུག
ཡིན་ནའང་བདག་ནི་མི་ •གླེན་པ་ ཞིག་ཡིན་པས་བརྗོད་འདོད་པ་མཐའ་དག་འདི་ལྟར་
“ཁ་ཁོག་པས་མ་གསང་། གློ་རྒྱུ་མས་མ་བསྐྱངས་ པར་ཕྱིར་བྱོ་ཟིན་པས། ཀློག་
མཁན་རྣམས་ཀྱིས་བདག་ནི་སྐྱབས་ཆེན་བདེ་གྲོལ་གྱི་སྙན་ངག་ནང་གི་ “གཅེར་བུར་
བུད་པའི་ མི་དེའམ་ཡང་ན་ལྗང་བུའི་སྙན་ངག་ཁྲོད་ཀྱི་ཐན་སྐད་སྒྲོག་པའི “འུག་པ་ དེ་
རེད་ཅེས་ “འཕྱ་སྨོད" བྱེད་སྲིད་ཀྱང་། བདག་གིས་ནི་ “རང་སྐྱོན་་ ངོས་ཟིན་པར་
བྱས་ཏེ་ཁོང་རྣམ་པར་མ་རངས་པའི་རྣམ་འགྱུར་ཙམ་ཡང་སྟོན་མི་སྲིད་ཅེས་ཁས་ལེན་
བྱས་པ་ཡིན་ལ། ཞོར་དུ་ལྗང་བུའི་སྐད་ཆ་ཁ་ཤས་ “ཡིག་བརྒྱ་ ཚར་གཅིག་གི་དོད་དུ་
ཤུབ་བུར་བཟླས་ཏེ་རྩོམ་འདིའི་འཇུག་བསྡུ་བར་བྱའོ༎
སད་ཚོས་ཤིང་ཏོག་ཅིག་ལས་སྡུག་བསྔལ་གྱི་པགས་པ་ཐེངས་གཅིག་བཤུས
ནོར་འཁྲུལ་གྱི་པགས་པ་ཐེངས་ཤིག་བཤུས བདེ་ཟུག་བྱེད་ཐེངས་ཤིག་བཤུས
སིལ་ཤ་དེ་ལ་གསུང་མགུར་གྱི་ཕབ་རྩི་བསྒྲུབ སིལ་ཤ་དེ་ཁོ་ན་བདུད་རྩི་རུ་གྱུར་སོད་
ཚི་གུ་དེ་ཁོ་ན་བདེན་པ་ཉིད་དང་ཁ་ཐག་ཉེ་བར་འགྱུར་གྱིན་འདུག་
---ལྗད་བུའི་སྙན་རྩོམ་（ནོར་བུ་》ལས་དྲངས་པའོ།།
༢༠༠༤ ༡. ༡༩
- 176-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
དགེ་རྒན་ལྡོང་ཡོན་ཏན་རྒྱ་མཚོའི་སྙན་རྩོམ་
（ཁྱེའུ་དཀར་བོ》དང་དེའི་ཕྲན་དཔྱད།
ཁྱེའུ་དཀར་བོ།
ཡོད་ཚད་ལ་ཡིད་ཆེས་བརྟན་པ་ང་ཚོས།
རྟགས་མཚན་དང་རྨི་ལམ་སྒྲིག་བཞིན།
མཐོན་རྗེས་ཀྱི་ཚད་མས་གཞལ་བཞིན་
ཁྱོད་རང་བཙལ་ཞིགཙོད་ཉིད་ཉིད།
གསང་བའི་སྒེའུ་ཁུང་ལས་འབོད་བརྡ་བྱིན་ཚེ།
སྣེ་མི་གསལ་བའི་དྲ་བས་གཡོགས་ཟིན།
ཁྱེའུ་དཀར་བོ།
ཁྱོད་སྐྱེས་བམིསྶ་མན་གྲགས་བ་སྣཡོད།
སེམས་ངོ་མ་ཟིན་པ་ཁྱོད་ཀྱིས།
ཚིག་གཅིག་མ་བཤད་ལ་གོམ་གང་མ་སྤོས་མོད།
ཡུན་ཚད་མེད་པའི་དགའ་འབོད་དེའི་མཇུག་འབྲས།
ངས་ཡང་བསྐྱར་བརྗོད་མི་འདོད།
ནག་ཐིག་མིན་པའི་ནག་ཐིག་ཁྱོད།
- 177-



བདེན་པའི་ལེའུ།
གླིང་འདིར་ཆེས་ཆུང་བའི་སྒོམ་པ་ཞིག
ཁོར་ཡུག་མི་གསལ་བའི་སྤྲེའུའི་ནང་དུ་ནར་སོན་དགོས་པ།
གླིང་ག་ཆུང་ཆུང་འདིའི་ལས་དབང་རེད།
ཁྱེའུ་དཀར་བོ།
ཐུགས་སྐྱོ་མ་གནང་།
འཇིག་རྟེན་གྱི་བྱིས་པ་ཡོད་ཚད་ཁྱོད་ལ་དགའ་བས།
ཐབས་བརྒྱ་དྷུས་སྟོང་གིས་གསེར་ཟམ་བསྐྲུན་བྷེ།
ཡུན་མི་རིང་བར་ཁྱོད་ཕ་གཞིས་སུ་བསུ་དེས།
ཡིད་ཆེས་གནོངས་དང་།
ད་ཚོར་ཡོད་པ་འགྱུར་མེད་ཀྱི་སྙིང་སྟོབས་ཡིན།
༡༩ ༩ ༨.༤, ༣, ལ་བླ་བྲང་བཀྲ་ཤིས་འཁྱིལ་དུ་བྲིས།
[ཕྲན་དཔྱད།
རྒྱུའི་སྙན་ངག་པ་ཤིས་ཁྱུང་ལགས་ཀྱིས་ ༠ གབ་དོན་མེད་པའི་རྩོམ་རིག་ཇི་སྲིད་བར་
གནས་ཐབས་མེད” ཅེས་བཤད་པ་ལྟར། བརྗོད་བྱའི་གབ་དོན་ནི་སྙན་ངག་གི་ཚེ་སྲོག་
ཡིན་ལ་བརྗོད་དོན་གཏིང་ཟབ་མིན་དང་གདེང་འཇོག་དང་ཞིབ་འཇུག་གི་རིན་ཐང་
ཡོད་མེད་ཀྱང་གཙོ་བོ་དེའི་སྒོ་ནས་འཇོག་པ་ཡིན། དཔེར་ན། རང་ཅག་གི་ （ཚངས་
དབྱངས་རྒྱ་མཚོའི་མགུར་གླུ） ལ་ཀློག་མཁན་མང་བོས་དགའ་བསུ་བྱེད་ཅིང་ད་ལྟའི་བར་
བོད་ཀྱི་རྩོམ་སྟེགས་སྟེང་ནས་ “ གསོན་པོར” གནས་ཐུབ་པའི་རྒྱུ་མཚན་ཡང་། དེ་ཉིད་
མཛའ་གཞས་སྙན་མོ་ཞིག་ཡིན་པ་ཙམ་གྱིས་མ་ཡིན་པར་དེའི་བརྗོད་བྱའི་ཕུགས་ན་ཆབ་
-178-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྲིད་ཀྱི་གནད་དོན་མང་བོ་ཞིག་གབ་ཡོད་པས་ཡིན་ནོ།། དེ་བཞིན་དགེ་རྒན་ལྡོང་ཡོན་
ཏན་རྒྱ་མཚོའི་སྙན་རྩོམ་ （ཁྱེའུ་དཀར་བོ》 འདི་ཡང་གབ་དོན་གྱིས་ཕྱུག་པའི་སྙན་ངག་
ཅིག་ཡིན་པས། འདིར་བདག་གིས་དམིགས་ཀྱིས་བསལ་ཏེ་ཕྲན་དཔྱད་འབྲི་དོན་ཡང་
རྒྱུ་མཚན་དེའི་ཕྱིར་ཡིན། སྤྱིར་རང་མོས་སྙན་ངག་གི་བརྗོད་བྱའི་བསྟན་དོན་དང་དེ་
རྩོམ་མཁན་གྱི་བསམ་བློ་དང་ལྟ་བ་སོགས་ལ་ཀློག་མཁན་གཅིག་གིས་མཐའ་གཅིག་ཏུ་
འདི་རེད་ཅེས་སྡོམ་ཚིག་འགོད་མི་རུང་སྟེ། དེའི་ངོ་བོ་དང་བྱེད་ནུས་སོགས་ལ་གཏན་
ཁེལ་མེད་པར་བློ་ཁ་མཐོ་དམན་དང་མཛེས་དཔྱོད་ཀྱི་ལྟ་བ་མི་འདྲ་བའི་ཀློག་མཁན་པ་
ཚོགས་ལ་གོ་བ་མི་འདྲ་བ་དུ་མ་བསྐྱེད་པས་ཚད་གཟུང་ལ་ངེས་པ་མེད་པ་ཡིན། (དེ་ནི་
རང་མོས་སྙན་ངག་གི་ཁྱད་ཆོས་གཙོ་བོ་ཞིག་ཀྱང་ཡིན་དེ་བས། འདིར་བདག་གིས་
ཀྱང་རང་ཉིད་ཀྱི་གོ་ཐོབ་དང་མྱོང་བ་ཁོ་ན་གཞིར་བཞག་གི་སྟེང་ནས་ཁྱེའུ་དཀར་བོའི》
གབ་དོན་ཅུང་ཙམ་དགྲོལ་བར་བྱ་སྟེ། སྙན་རྩོམ་འདིའི་བརྗོད་བྱར་གྱུར་བའི་ •ཁྱེའུ” དེ་
ཉིད་ “དཀར་བོ” ཡིན་པའི་རྒྱུ་མཚན་ནི་ཁོ་རང་གངས་རིའི་སྙིང་ནོར་དུ་གྱུར་བས་ཡིན་
ཞིང་། “ཁྱེ་འུའི” རིན་ཐང་ “དཀར་ངོ༌" ཞེས་པའི་ཡིག་འབྲུ་འདི་གཉིས་ཀྱི་སྲོག་ཏུ་
ཞུགས་དགོས་དོན་ཡང་མི་རིགས་ཤིག་གི་མཛེས་དཔྱོད་ཀྱི་སེམས་ཁམས་མཚོན་ཕྱིར་
ཡིན། ཆོས་ཉིད་ཅིག་གི་དབང་གིས་སམ། ཡང་ན། ཚེ་སྲོག་གི་ཆག་འཇིག་ལ་ཉེན་བརྡ་
དཀྲོལ་ཕྱིར་ཐུན་མོང་སྣང་ཚུལ་ལ་ཡུན་རིང་བོར་སྟོར་བྱུང་བའི་རྣམ་ཤེས་ཀྱི “ཁྱེའུ“ དེ་
ཉིད་འཚོལ་བའི་གོ་རིམ་ཁྲོད་དུ། རྩོམ་པ་པོས་བོད་མི་རིགས་ཀྱི་གཞུང་དྲང་གི་གཤིས་
ཀ་དང་རིག་གནས་ཀྱི་སེམས་ཁམས་རྒྱབ་ལྗོངས་བྱས་ཡོད་དེ། “ཡོད་ཚད་ལ་ཡིད་ཆེས་
བརྟན་པ་ང་ཚོས། (རྟོག་ ས་མཚན་དང་རྨི་ལམ་སྒྲིག་བཞིན། །མངོན་རྗེས་ཀྱི་ཚད་མས་
• 179-



བདེན་པའི་ལེའུ།
གཞལ་བཞིན། ཁྱོད་རང་བཙལ་ཞིང་ཁྱོད་ཉིད་རྙེད།” ཟེར། འོན་ཀྱང་། ཡོད་ཚད་གཞན་
དབང་གིས་བསྡམས་པའི་འཚོ་སྟངས་འདིའི་ཀློང་ནས། ང་ཚོའི་དགའ་འོས་པའི་དོན་
བཟང་དེར་ “གསང་བའི་སྒེའུ་ཁུང་ལས་འབོད་བརྡ་བྱིན་ཚེ། ༼སྣེ་མི་གསལ་བའི་དྲ་བས་
གཡོགས་ཟིན། དེ་ནི་ “ཁྱོད་སྐྱེས་པ་མི་སྔ་ཡང་གྲགས་པ་སྔ་སོང་། བས་ལན་པ་ཡིན་
ཡང་སྲིད། ང་ཚོའི་སེམས་ཁོང་གི་ “ཁྱེའུ་དཀར་བོ” དེ་ལྟར་གཞན་དབང་དུ་གྱུར་བའི་
ཁོར་ཡུག་ཅིག་གི་དྲ་རྒྱར་ཚུད་དུས། རྩོམ་པ་བོས་ “ཡུན་ཚད་མེད་པའི་དགའ་འབོད་དེའི་
མཇུག་འབྲས། །ངས་ཡང་བསྐྱར་བརྗོད་མི་འདོད། ” ཅེས་གདུང་སེམས་ཚད་མེད་ཀྱི་
རོལ་དབྱངས་དཀྲོལ་ཡོད་ཅིང་། “ཁྱེའུ་དེཀར་བོ། ནག་ཐིག་མིན་པའི་ནག་ཐིག” ཅིག་
གམ་ཉེས་ཅན་མིན་པའི་ཉེས་ཅན་ཞིག་ཏུ་གྱུར་ནས་ “ཁོར་ཡུག་མི་གསལ་བའི་སླེའུའི་
(“སླེའུ” དེའང་ནར་མ་སོན་པའི་བྱིས་པ་ཞིག་ལ་མཚོན་ན་རང་དབང་མེད་པའི་བཙོན་
ཁང་ཞིག་དང་ཁྱད་པར་ཅི་ཡོད) ནང་དུ་ནོར་སོན་དགོས་པ། དེ་ “གླིང་ག་ཆུང་ཆུང་
འདིའི་ལས་དབང་རེད།” ཅེས་ང་ཚོའི་སྤྱི་འགྲོས་སུ་གྱུར་བའི་སྡུག་སྨེ་འདོན་སྟངས་ཤིག་
གིས་ཁ་གསབ་བྱས་འདུག་ཀྱང་། དེ་ནི་ ལས་དབང་” གི་བྲན་གཡོག་ཏུ་གྱུར་བའི་མི་
རིགས་འདིའི་སེམས་ཁམས་ཀྱི་ཞན་ཆ་དེ་ཉིད་མཚོན་ཕྱིར་ཡིན་པ་ལས་རྩོམ་མཁན་རང་
ཉིད་ཀྱི་ལྟ་བ་དངོས་མིན་ཏེ། རྩོམ་མཁན་གྱིས་ “ འཇིག་རྟེན་འདིར་བར་ཆད་སྣ་ཚོགས་
ཀྱིས་བཀང་ཡོད་མོད། དུས་མཚུངས་སུ་བར་ཆད་དེ་དག་ལས་རྒྱལ་བའི་རྒོལ་ཐབས་
ཀྱིས་བཀང་ཡོད ( ཨ་རིའི་བུད་མེད་སློབ་གསོ་བ་ཧེ་ལིན་ཁེ་ལིའི་གསུང་།) ཅེས་པའི་
དགོངས་དོན་ལྟར། གནད་དོན་གྱི་མཐོ་ས་ནས་འགྲེང་སྟེ་བྱ་བར་དབྱེ་ཞིབ་མཛད་པའི་
སྒོ་ནས་ “ ཐུགས་སྐྱོ་མ་གནང་། དའཇིག་རྟེན་གྱི་བྱིས་པ་ཡོད་ཚད་ཁྱོད་ལ་དགའ་བས།
• 180-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཐབས་བརྒྱ་ཇུས་སྟོང་གིས་གསེར་ཟམ་བ
མ་བསྐྲུན་ཏེ། །ཡུན་མི་རིང་བར་ཁྱོད་ཕ་གཞིས་སུ་
བསུ་ངེས།་ ཟེར་བཞིན། ཡིད་ཆེས་གནོངས་དང་། ང་ཚོར་ཡོད་པ་འགྱུར་མེད་ཀྱི་སྙིང་
སྟོབས་ཡིན།” ཞེས་རང་ཉིད་ཀྱི་ལྟ་ཚུལ་དང་བསམ་བློའི་སྟོབས་ཤུགས་དངོས་དེ་ཕྱིར་
འདོན་བྱས་འདུག་གོ།
དེ་ལྟར་སྙན་རྩོམ་འདིའི་གབ་དོན་རེ་རེ་བཀྲལ་ནས་མགོ་མཇུག་བར་གསུམ་གྱི་
བརྗོད་བྱ་ཧྲིལ་བོ་ང་ཚོའི་བློ་ངོར་འཇགས་ཚེ། དགའ་སྐྱོ་ཆགས་སྡང་གི་ཚོར་འདུ་སྣ་
ཚོགས་རླབས་རྒྱུན་བཞིན་མཆེད་དེ་སེམས་ཁོང་སྐྱོམ་པར་བྱེད་ཅིང་། བསམ་གཞིག་
གི་ཚེར་མའང་གང་སར་འབུས་འོངས། ད་དུང་། རྩོམ་པ་བོ་ལྡོང་ཡོན་ཏན་རྒྱ་མཚོ་
མཆོག་གིས་སྤོབས་པ་ཁྲི་ཕྲག་གི་ངང་ནས་ན་ཟུག་གི་སྨྱུག་རྩེ་ཤོག་ངོར་བརྡར་བ་ལས་
བྱུང་བའི་ ་ཁྱེའུ་དཀར་བོའི) ཡ་ང་བའི་གཏམ་རྒྱུད་འདི་ཀློག་དུས། ང་ཚོས། རང་ཉིད་
ཀྱིས་ཅི་ཞིག་འབྲི་མ་ནུས་པར་ལུས་པའི་ཕམ་ཁ་དང་ནོངས་པ་སོགས་མཐོང་ཡོང་། དེ་
བས། སྙན་རྩོམ་འདིའི་བརྗོད་བྱའི་གབ་དོན་སྤྱིར་བཏང་མིན་པར་སྙིང་ལ་བརྣག་པའི་
གངས་ལྗོངས་ཀྱི་གནད་དོན་ཚབས་ཆེན་ཞིག་ཡིན་ཞིང་། དེ་ཉིད་རྩོམ་མཁན་གྱིས་
བསྡུས་བརྗོད་དང་བརྗོད་དོན་ཟུར་ཤུགས་ནས་སྟོན་པ། རབ་རིབ་མི་གསལ་བ་སོགས་
མཚོན་ཐབས་སྣ་ཚོགས་ཀྱིས་སྤྲས་ཏེ་ངག་གི་སྒྱུ་རྩལ་གྱི་ལམ་དུ་དྲངས་ཡོད་པས། བརྗོད་
བྱ་ཕུན་སུམ་ཚོགས་པའི་སྙན་ངག་ཅིག་རེད་ཅེས་བཤད་ཆོག་ལ། ཕྱིའི་རྣམ་པའམ་རྗོད་
བྱེད་ཚིག་གི་སྒྱུ་རྩལ་བཀོལ་སྟངས་ཀྱི་ཕྱོགས་ན་ལེགས་ཉེས་ཀྱི་ཆ་མང་བོ་ཞིག་ལྷག་ཡོད་
ཀྱང་། སྐབས་འདིའི་གླེང་བྱ་གཙོ་བོ་མིན་པས་རེ་ཞིག་བཏང་སྙོམས་སུ་བཞག་པ་
ཡིན་ནོ།།
• 181-



བདེན་པའི་ལེའུ།
༢༠༠༢: 1. ༡༢
- 12 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ལྗང་བུའི་སྙན་རྩོམ་《གངས》ཀྱི་དཔྱད་མྱོང་།
མདང་དགོད་།
གངས་དཀར་གྱི་འདབ་མའི་དོ་ཤལ།
རྨི་ལམ་གྱི་མཇིང་བར་ཁོན་ཞིང་།
བརླན་གཤེར་གྱིས་གཉིད་ལས་བོསླངས་དུས།
མཆི་མའི་རྒྱུན་སྒྲས་འགོར་འཐིམས་ཡོད།
ཞོགས་པར།
གངས་དཀར་གྱི་གཞི་རུ་བསྐྱོད་ཅིང་།
ཁྱོར་བ་གང་དམ་པོར་བཟུང་ནས།
བྲང་ཁ་རུ་ཡང་ཡང་སྦྱར་དུས།
ཕ་ཡུལ་ཉིད་སྦྱར་བ་འདྲ་བྱུང་།
1984.12.1 ལ་བྲིས།
(བོད་ཀྱི་རྩོམ་རིག་སྒྱུ་རྩལ༔ དུ་འཁོད།
དཔྱད་མྱོང
བརྗོད་བྱུ-ཚེ་སྲོག་དང་ངོ་བོ་དབྱེར་མེད་དུ་འདྲེས་པའི་བསམ་གཞིག་གི་ཁྲག་རྒྱུན་
འཛད་མེད་ཅིག་སྒྱུ་རྩལ་གྱི་མངའ་ཐང་དུ་ཚོད་མེད་དུ་བརྡོལ་བ་སྟེ། དུས་ཀྱི་འགྱུར་ལྡོག་
:183-



བདེན་པའི་ལེའུ།
ཁྲོད་རྨེག་མེད་དུ་འགྲོ་བཞིན་པའི་མཛེས་སྡུག་རིགས་ཤིག་གི་སྣང་བརྙན་ལ་བཅངས་
པའི་བརྩེ་དུང་གི་འགྱུར་བ་གསོན་པོའོ།།
རྗོད་བྱེད–སྐད་ཆའི་སྒྱུ་རྩལ་གྱི་ཉིང་བཅུད་དུ་གྱུར་བའི་ཐ་སྙད་ཀྱི་བཀོད་སྒྲིག་དེ་ཉིད་
བལྟས་མ་ཐག་ཏུ་ཁ་གསལ་ཞིང་གོ་སླ་བ་ལྟ་བུར་སྣང་མོད། སྙན་རོ་ཡང་དང་བསྐྱར་དུ་
མྱངས་ཚེ་བརྗོད་དོན་དེ་ཉིད་སྒྱུ་རྩལ་གྱི་ཆེས་གཏིང་ཟབ་སར་བསྐུལ་འདུག་སྟེ། དཔེར་
ན་དགོས་འདོད་ཀྱི་ནོར་བུ་དེ་ཉིད་དྭངས་ཤིང་གསལ་བའི་རྒྱ་མཚོའི་གཏིང་དུ་སྦས་ཡོད་
པ་དེད་དཔོན་ཉམས་མྱོང་ཅན་ཞིག་གིས་མ་གཏོགས་མཐོང་ནས་ལེན་མི་ཐུབ་པ་ལྟ་བུར་
བྱས་འདུག་གོ།
བརྗོད་སྙིད–འཚོལ་སྙེག་དང་ཕྱི་མིག་གི་ལམ་ན་གསལ་བའི་ “ཕ་ཡུལ” དེ་ཉིད་ “བྲང་ཁ་
རུ་ཡང་ཡང་སྦྱར ” དགོས་པ་ནི། “མདང་དགོང་” དང༌ “ ཞོགས་པ ” གཉིས་ཀྱི་དབྱེ་
མཚམས་ནས་རྙེད་པའི་ “གངས” དང་འབྲེལ་ཡོད་ཀྱི་བདེན་དོན་ཉག་གཅིག་གོ།
དམིགས་བསལ་གྱི་ཉེན་བརྡ-གནམ་གཤིས་ཇེ་དྲོར་འགྲོ་བཞིན་པའི་དམིགས་བསལ་
དུས་རབས་འདིའི་ནང་ “གངས” དང་འབྲེལ་ཡོད་ཀྱི་སྐད་ཆ་བཤད་འདོད་མཁན་སུ་
ཡོད། གཉིད་མ་སད་ཀྱིས་འཚོ་བའི་མི་རྣམས་ཀྱི་ཁྲོད་དུ་ “གངས་དཀར་གྱི་འདབ་མའི་
དོ་ཤལ། རྨི་ལམ་གྱི་མཇིང་བར་ཁོན” ཡོད་མཁན་དུ་ཡོད། མཚན་ལྗོངས་རིང་མོ་ཞིག་
ཨུ་ཚུགས་ཀྱིས་ཕར་ལ་བསྐྱལ་ཏེ་ “ཞོགས་པར” སྔ་ལངས་བྱས་ནས་ “གངས་དཀར་གྱི་
གཞི་རུ་བསྐྱོད་ཅིང་་ འདར་སིག་སིག་གི་ལག་པས་ ༠ ཕ་ཡུལ ་ བྲང་ཁ་རུ་སྦྱོར་ཐུབ་
མཁན་དེ་སུ་ཡིན་ནམ། གྲོགས་པོ་ལགས། དྲི་བ་འདི་དག་ལ་གསན་རྗེས་ཁྱེད་ཀྱིས་ཡང་
བསྐྱར་རྣ་བར་གཟན་པའི་ཉེན་བརྡ་ཞིག་ཐོག་ཨེ་བྱུང་།
•184-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཉེན་བརྡ།
འཇུ་སྐལ་བཟང་གི་ལྷུག་རྩོམ་ (སྦྲ་ནག་གི་གྱེས་འབོད》བཀླགས་རྗེས་ཀྱི་མྱོང་ཚོར།
ལོ་ཤས་སྔོན་ལ་རྩོམ་རིག་གི་འདུ་ཚོགས་ཤིག་གི་སྐབས་སུ་ང་དང་གྲོགས་པོ་སྐྱབས་
ཆེན་བདེ་གྲོལ་གཉིས་ཟི་ལིང་གི་མགྲོན་ཁང་ཞིག་ནས་མཉམ་དུ་ཞག་སྡོད་བྱེད་མྱོང་བ་
ཡིན། དེ་དུས་ངས་ཟི་ལིང་གི་དཔེ་འཚོང་ཁང་ཞིག་ནས་༢༠༠༦ལོའི་ (སྦྲང་ཆར》དེབ་
གཉིས་པ་ཞིག་ཉོས་ནས་ཡོང་སྟེ་དཀར་ཆག་ཙམ་བཀླགས་ཚར་བ་ན། གྲོགས་པོ་སྐྱབས་
ཆེན་ལགས་ཀྱིས་ཀྱང་དེབ་དེ་གསར་བ་ཞིག་ཡིན་པ་གཟིགས་ནས་ཕར་ཁྱེར་ཏེ་ཀློག་པར་
བྱས་སོང་། ཁོང་གིས་（སྦྲང་ཆར་》དེ་ཀློག་བཞིན་ཡང་དང་བསྐྱར་དུ་བདག་ལ་-ཨ་ཨ།
འདི་འདྲའི་དཔེ་མེད་པའི་རྩོམ་ཡག་པོ་ཞིག་”ཟེར། བདག་གིས་ཁོར་ཁྱོད་རང་དེ་
འདྲའི་ཧ་ལས་སུ་འཇུག་པའི་རྩོམ་ལེགས་པོ་ཞིག་སུས་བྲིས་འདུག་ཅེས་དྲིས་པ་ན། ཁོང་
གིས་“འཇུ་སྐལ་བཟང་གིས་ད་ཐེངས་སྟོབས་ཀྱིས་བྲིས་འདུག ལྷུག་རྩོམ་ཞིག་རེད།
རྩོམ་བྱང་ལ་ （སྦྲ་ནག་གི་གྱེས་འབོད》ཅེས་འཁོད་འདུག་ཟེར། རྗེས་སུ་ང་རང་ཟི་ལིང་
ནས་ཕྱིར་ལོག་རྗེས་སྐྱབས་ཆེན་གྱི་བསྟོད་ར་དེས་རྐྱེན་བྱས་ཏེ་དོན་དངོས་སུ་འཇུ་སྐོལ་
བཟང་གིས་ད་ཐེངས་ལྷུག་རྩོམ་ཡག་པོ་གང་འདྲ་ཞིག་བྲིས་ཡོད་དམ་བསམ་ནས་
པ་ནས་རྩོམ་དེ་
ཐོག་མར་བཀླག་འདོད་བྱུང་བ་ཡིན་ལ། ད་དུང་ཉེ་བའི་ལོ་ངོ་འདི་དག་གི་རིང་ལ་འཇུ་
སྐལ་བཟང་གི་རྩོམ་ཡིག་དེ་འདྲའི་མང་བོ་དུས་དེབ་སོགས་ལས་མཐོང་རྒྱུ་མི་འདུག་པས་
ཀློག་མཁན་མང་བོས་ཁོང་གིས་རྩོམ་ཡིག་འབྲི་མཚམས་བཞག་པ་མ་ཡི་
• 1s5-



ir il ir
ལྷུ
བདེན་པའི་ལེའུ།
དྲ་ལམ་སོགས་སུ་ཁོང་དང་འབྲེལ་བའི་གླེང་བརྗོད་མང་བོ་སྤེལ་གྱིན་འདུག དེ་བས་
བདག་གིས་ཀྱང་ (སྦྲང་ཆར་》གསར་བ་འདིའི་ནང་ནས་ཐོག་མར་ཁོང་གི་ལྷུག་རྩོམ་དེ་
དམིགས་ཀྱིས་བསལ་ནས་ག་ལེར་ཞིབ་ཀློག་བྱས་པ་ཡིན། བཀླགས་ཚར་རྗེས་འདི་ནི་
དངོས་གནས་ལྷུག་རྩོམ་ཡག་པོ་ཞིག་ཏུ་མཐོང་ལ། དེ་བཞིན་དུས་ཡུན་རིང་བོ་འགོར་
བའི་རྗེས་སུའང་དེ་རུང་ཐེངས་དུ་མར་བཀློག་འདོད་པ་ཞིག་རེད། གཤམ་ནས་ལྷུག་
རྩོམ་འདི་ཉིད་ཐེངས་ཁ་ཤས་བཀླགས་རྗེས་ཀྱི་མྱོང་ཚོར་ཕྲན་བུ་ཡི་གེར་བཀོད་ན།
གཅིག ལྷུག་རྩོམ་འདི་ལོས་ཉམས་རྒུད་དུ་འགྲོ་བཞིན་པའི་བོད་ཀྱི་ཐུན་མིན་རིག་
དངོས་ཏེ་སྦྲ་ནག་གི་བྱུང་བ་དང་ཁྱད་ཆོས། གྲུབ་ཚེ། རིན་ཐང་། དགེ་མཚན་སོགས་
གོ་རིམ་བཞིན་བྲིས་འདུག དེ་ལས་བསྟན་པའི་བསྟན་དོན་ནི། མིའི་རིགས་ཀྱིས་
དངོས་པོའི་དཔལ་ཡོན་བཟོ་སྐྲུན་དང་གསར་བཏོད་བྱས་པའི་ལོ་རྒྱུས་ཀྱི་འཕེལ་རིམ་དེ་
སྲོལ་རྒྱུན་ནས་དེང་རབས་ཅན་དུ་ཡར་ཐོན་རང་བཞིན་གྱི་འཕེལ་རྒྱས་བྱུང་བ་དང་།
དེང་རབས་ཅན་ནས་ཡང་བསྐྱར་ཉམ་ཞན་དང་རྒུད་པའི་ཕྱོགས་སུ་འགྲོ་བཞིན་པའི་
སྣང་ཚུལ་སོགས་ལ་བསམ་གཞིག་གཏིང་ཟབོ་བཏཾ ངོ་འདུག དེའང་ཡིན་ཏེ། མིའི་
རིགས་ཀྱི་དངོས་པོ་གསར་སྐྲུན་གྱི་ལོ་རྒྱུས་དེ་ཉིད་ལེགས་ལམ་ནས་ལོག་ལམ་དུ་ཞུགས་པ་
དང་། སྤུས་ལེགས་ནས་སྤུས་ངན་གྱི་གནས་སུ་གྱུར་བའི་སྣང་ཚུལ་ཁྲོད་སྦྲ་ནག་དེ་ང་ཚོ་
དང་རྒྱང་ཐག་ཇེ་རིང་ནས་ཇེ་རིང་དུ་སོང་སྟེ་ད་ལྟ་མིང་གི་ལྷག་མར་འགྱུར་ཉེན་འདུག་
པ་མ་ཡིན་ནམ། དེང་རབས་དཔལ་ཡོན་གྱི་བསླུ་བྲིད་ཀྱིས་མགོ་འཐོམས་པར་བྱས་པའི་
མི་མིན་ཟོག་མིན་གྱི་ཕུང་གསུམ་པ་དེ་ཚོས་གནའ་བོའི་སྦྲ་ནག་གི་ཚབ་ཏུ་ཁང་བ་དམར་
ཉོག་གེ་དང་སྐུ་ལེབ་བ་དེ་ཚོས་ས་སྟེང་གང་བར་བྱས་པའི་གནས་བབ་འདི་ནི་ཅི་འདྲའི་
བ 186-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སྙིང་གཟེར་བ་ཞིག་རེད་ཨང་། དེ་བཞིན་ད་རུང་སྦྲ་ནག་གིས་ས་དགྲ་སོགས་འབྱུང་བའི་
གནོད་པ་སྣ་ཚོགས་འགོག་ཐུབ་པའི་ངོ་མཚར་གྱི་བྱེད་ནུས་དེ་དག་མེད་པར་བཟོས་ཏེ།
དེའི་ཚབ་ཏུ་རང་བྱུང་རྩྭ་ཐང་གི་ཕྱི་ཤུན་བསློགས་ནས་ཨར་འདམ་གྱི་ཁང་བརྩེགས་ལས་
པ་སོགས་དེང་རབས་ཀྱི་བཅོས་སྒྱུར་དང་གསར་སྤེལ་གྱི་བྱ་འགུལ་སྣ་ཚོགས་སྨྱོ་ཧམ་ཆེན་
པོས་སྤེལ་བཞིན་ཡོད་འདུག དེ་བས་རྩོམ་པ་བོས་རང་བྱུང་ས་འགུལ་དང་ཆུ་ལོག་
སོགས་ཡུལ་དུས་ངེས་མེད་དུ་འབྱུང་བཞིན་འདུག་པའི་གོད་ཆག་ཆེན་པོ་དེ་དག་གི་
མདུན་དུ་ང་ཚོའི་འཚོ་བ་སྦྲ་ནག་དང་ཁ་གྱེས་པར་འབོད་པ་གཏོང་བ་ནི་དོན་དངོས་སུ་
འཚོ་གནས་ཀྱི་དཀའ་ཁག་འདིར་བཏང་བའི་ཉེན་བརྡ་ཐེངས་ཤིག་རེད་སྙམ། གཉིས།
བོད་མིའི་མཛེས་དཔྱོད་སེམས་ཁམས་དང་སྦྱར་ནས་གོ་བ་བླངས་ན་སྦྲ་ནག་ནི་གཟུགས་
འདས་ཀྱི་རིག་དངོས་ཤིག་སྟེ། དེས་བོད་མིའི་གདོད་མའི་རིག་གནས་དང་འཚོ་ཐབས།
གོམས་གཤིས། ལོ་རྒྱུས། ཆབ་སྲིད་དང་དམག་དོན་སོགས་ཀྱི་འཕེལ་རིམ་དང་ཉམས་
རྒུད་སྣ་ཚོགས་མཚོན་པར་བྱེད་ཀྱིན་ཡོད་པས། རྩོམ་པ་པོས་ཀྱང་སྦྲ་ནག་སྤྱད་དེ་ང་
ཚོས་བོད་ཀྱི་གདོད་མའི་རིག་གནས་སོགས་ལ་གསར་བརྗེ་བྱས་པའི་ཉེས་འཛོལ་དང་
ནོ ར ་འཆུག ་ ལ་ ཕ ང ས ་སེ མ ས་ཆེ ན ་པོ ས་དོ་ཁུ ར་ད ང་ད ག ག་བཞག་མ ཛ ད་
འདུག དཔེར་ན་ལྷུག་རྩོམ་འདིའི་མཇུག་ཏུ་རྩོམ་པ་བོས་“གལ་ཏེ་མི་ལོ་བརྒྱད་ཅུའི་
མས་སྣེ་ནས་ང་རང་གནས་འདིར་ལན་ཅིག་འོང་ན། དེ་དུས་ངས་ཁྱེད་ཀྱི་མིང་ནས་
བཟུང་སྟེ་རྒྱང་འབོད་ལན་གསུམ་ཅིས་ཀྱང་བྱ་ཆོག་པར་ཞུ་ཞིང་། དེའི་ཚེ་ངས་ཁྱོད་ཀྱི་
མིང་ཡིག་དེ་བོད་ཡིག་གིས་འབྲི་ཤེས་པའི་སྨོན་ལམ་ཞིག་ཀྱང་ཆབས་ཅིག་འདེབས་
སོ་ཞེས་རང་གིས་སྦྲ་ནག་ལ་བཅངས་པའི་བརྩེ་དུང་གི་རྦ་རླབས་དེ་ཉིད་སྒྱུ་རྩལ་གྱི་དྲག་
- 187-



བདེན་པའི་ལེའུ།
རླུང་གིས་བསམ་གཞིག་གི་མཁའ་དབྱིངས་སུ་གཡོ་བར་བྱོས་པ་བཞིན་སྣང་ལ། དེས་
མཚོན་པར་བྱས་པའི་སྒྱུ་རྩལ་གྱི་བསྟན་དོན་ནི། དེང་རབས་དཔལ་ཡོན་གྱི་བརྡབས་
གསིག་ཁྲོད་བོད་ཀྱི་སྐད་ཡིག་གིས་མཚོན་པའི་རིག་གནས་ཀྱི་ཁྱབ་ཁོངས་སྤྱི་དང་། ནང་
དགོས་སུ་བོད་མིའི་ཐུན་མིན་གྱི་གདོད་གཤིས་དང་རིགས་ཞེན་གྱི་བསམ་བློ་སོགས་རྨེག་
མེད་དུ་འགྲོ་བཞིན་ཡོད་པར་གསལ་འདེབས་དང་ཉེན་བརྡ་གཏོང་བཞིན་འདུག་པ་
དེའོ།། གསུམ། ལྷུག་རྩོམ་འདིའི་སྤྱིའི་ཚིག་དོན་གཉིས་ཀའི་སྒྱུ་རྩལ་གྱི་ཆ་ནའང་
ལེགས་ཆ་མང་བོ་ཞིག་གླེང་རྒྱུ་འདུག་སྟེ། ཚིག་གི་སྒྱུ་རྩལ་གྱི་ངོས་ནས་བོད་ཀྱི་ཕ་སྐད་
རྣལ་མ་དང་ཡུམ་སྐད་དྭངས་མོའི་ལམ་ནས་
པ་ནས་བརྩམས་འདུག་པས། བོད་རྩོམ་གཤའ་མ་
ཞིག་གི་ཁྱད་ཆོས་དང་བྲོ་བ་དངོས་
་བ་དངོས་ཏེ་ལྷུག་རྩོམ་རིང་བོ་འདིའི་མགོ་འ་
དོ་འཇུག་བར་གསུམ་
གང་དུའང་ཁྱབ་མཉམ་པོར་ཁེབས་ནས་སིམ་འདུག ཡིན་ནའང་ཅུང་བློར་མི་འབབ་
ས་གཅིག་ཡོད་པ་ནི། རྩོམ་འདིའི་མགོ་ཏག་ཏག་ཏུ་ཨེ་མ། སྦྲ་ནག་ལགས་ཞེས་བྲིས་ཡོད་
པ་དེ་རེད། སྤྱིར་ལྷུག་རྩོམ་ལ་མགོ་བརྩམས་མ་ཐག་ནས་འདི་ལྟ་བུའི་བརྩེ་དུང་དང་ཚོར་
འདུ་ཤུགས་དྲག་པོའི་སྐད་ཆ་བཤད་པ་ནི་དེ་འདྲའི་མི་མཛེས་པ་ཞིག་ཏུ་སྣང་ལ། ལྷུག་
པའི་རྩོམ་ལུས་ཀྱི་རྣམ་བཞག་དང་སྒྱུ་རྩལ་ཟླ་དོན་གྱི་ངོས་ནས་བསམ་ནའང་དེ་ལྟར་བྱེད་
མི་རུང་བ་ཞིག་རེད་སྙམ། དོན་གྱི་སྒྱུ་རྩལ་གྱི་ཐད་ནས་“ཕྱུག་པོ་ལྷུན་གྲུབ་རྒྱ་མཚོ་ཚང་
ཁྱོད་ཡིན་ལ། སྤྲང་བོ་ཨ་སྐུ་ཚེ་རིས་ཚང་ཁྱོད་ཡིན། བླ་མ་བསྟན་འཛིན་ནོར་བུ་ཚང་
ཁྱོད་ཡིན་ལ། དཔོན་པོ་དབང་ཆེན་སྟོབས་ལྡན་ཚང་ཁྱོད་ཡིན། ཨ་ཁུ་ཁོན་ཐར་རྒྱལ་
ཚང་དང་ཨ་ནེ་ལྕགས་མོ་ཐར་ཚང་ཡང་ཁྱོད་ཡིན། ཞེས་དང་ཕ་ཡུལ་ཕ་ཡུལ་ཟེར་ཡང་
འབབ་ས་ཁྱོད་ཡིན”ཞེས་རྩོམ་པ་བོས་རང་གིས་བརྗོད་པར་འདོད་པའི་བོད་ཀྱི་ཐུན་མིན་
-188-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རིག་གནས་ཀྱི་རིན་ཐང་དང་། འཚོ་བའི་གནས་བབ། མི་ཚེའི་ལྟ་ཚུལ་ཐད་ཀྱི་བསམ་
ཚུལ་སོགས་གནད་དོན་མང་བོ་ཞིག་འདི་ལྟར་སྒྲ་ནག་དང་དེའི་མཐའ་འཁོར་གྱི་བྱ་
དངོས་གང་རུང་ལ་སྦྱར་ནས་ཕྱིར་མཚོན་བྱས་འདུག་པ ས་ན། ལྷུག་རྩོམ་འདིའི་
བརྗོད་བྱའི་བསྟན་དོན་དང་དེ་མཚོན་པར་བྱེད་པའི་སྒྱུ་རྩལ་གྱི་ཐབས་རྩལ་གཉིས་ནི་
ཕན་ཚུན་ཀ་གདུང་གི་འཕལ་ཁ་དང་ལྷུ་འཕྲོད་པ་བཞིན་འགྲིག་ཅིང་། དཔེ་དང་དཔེ་
ཅན་ནམ་མཚོན་བྱ་དང་མཚོན་བྱེད་གཉིས་པོ་ཆུ་ལ་ཆུ་བཞག་པའོམ་འོ་ཆུ་གཅིག་ཏུ་
འདྲེས་པ་ལྟར་མཛེས་སྡུག་གི་དབྱིངས་སུ་ངོ་བོ་དབྱེར་མེད་དུ་སྣང་བ་ཞིག་ཀྱང་རེད་དོ།།
དེས་ན་འཇུ་སྐལ་བཟང་གི་ལྷུག་རྩོམ་འདིས་ཕྱོགས་གཞན་ཞིག་ནས་ང་ཚོའི་དེང་རབས་
རྩོམ་རིག་གི་གནས་བབ་དང་དེའི་རིན་ཐང་། འཕེལ་རྒྱུས་ཀྱི་ཁ་ཕྱོགས་སོགས་ལའང་
མངོན་གསལ་སྒོས་ལམ་སྟོན་གནང་བཞིན་འདུག་ལ། དེ་བཞིན་མི་མངོན་པའི་གནས་
ཤིག་ན་ང་ཚོར་དམིགས་བསལ་གྱི་ཉེན་བརྡ་གཞན་ཞིག་ཀྱང་གཏོང་བཞིན་འདུག་སྙམ་
མོ།།
-189-



བདེན་པའི་ལེའུ།
སྙན་ངག་གི་ཁོར་ཡུག་ལ་བསྒྲགས་པའི་ཐ་ཚིག
ཀ སྙན་ངག་ཅེས་པའི་ཤེས་བྱ་འདིར་སྐྱེ་བོ་མང་བོ་ཞིག་གིས་རང་རང་གི་འདོད་
མོས་ལྟར་མཚན་ཉིད་མི་འདྲ་བ་དུ་མ་བཞག་སྟེ་དེའི་ཁྱབ་ཁོངས་ལ་ཚོད་འཛིན་དང་ཐག་
གཅོད་བྱས་དང་བྱེད་ཀྱིན་ཡོད་མོད། ཁོ་བོའི་བསམ་ཚོད་ལ། སྙན་ངག་ཅེས་པ་ནི་སོ་སྐྱེས་
ཀྱི་བསམ་བློས་ཡོངས་སུ་གཅུན་མི་ཐུབ་པའི་སྨྲ་བརྗོད་ཀྱི་ཡུལ་ལས་འདས་པའི་ཤེས་རིག་
གི་ལོངས་སྤྱོད་འཛད་མེད་ཅིག་ཏུ་འཁུམས་པ ས "སྙན་ངག་ནི་འདི་ལྟ་བུ་ཞིག་གོ” ལྟ་
བུའི་ཡིག་འབྲུ་ཁ་ཤས་ཀྱི་ལམ་ནས་མཚོན་ཐུབ་པ་ཞིག་གཏན་ནས་མིན་ལ། དེའི་བྱེད་
ནུས་ཀྱི་ཐད་ནས་ཀྱང་མཐའ་ཡས་ཤིང་གཞལ་དུ་མེད་པས། ཚད་འཇོག་བྱེད་རྒྱུ་ནི་ “རྣམ་
མཁྱེན” ཁོ་ནའི་ཡུལ་དུ་ངེས་པར་སྙམ་མོ།།
ཁ། དེ་ཡང་སྙན་ངག་གིས་ཀྱང་ལོ་རྒྱུས་ཀྱི་དུས་སྐབས་མི་འདྲ་བ་དུ་མ་བརྒྱུད་ཅིང་
སྤྱི་ཚོགས་ཀྱི་འཕོ་འགྱུར་ཁྲོད་ནས་དར་རྒྱས་སུ་འགྲོ་བཞིན་ཡོད་པས། ང་ཚོ་སོ་སྐྱེས་
རྣམས་ཀྱིས་ཀྱང་དུས་རབས་གང་རུང་གི་གནས་བབས་དང་སྦྱར་ཏེ་སྐབས་དེའི་སྙན་
ངག་གི་ངོ་བོ་དང་བྱེད་ནུས་སོགས་ལ་སྒྲ་བཤད་ཙམ་གྱིས་སྡོམ་ཚིག་འགོད་ཆོག་པ་ཡིན།
ག དུས་རབས་འདིའི་སྙན་ངག་ནི་སྤྱི་ཁྱབ་ནས་ “མཉམ་སྒྲོག་རོལ་མོ་་ ལྟ་བུ་ཞིག་
སྟེ། རྒྱུ་སྐར་གྲངས་ལ་འཕྱ་བའི་སྙན་ངག་པ་རྣམ་པའི་མགྲིན་དབྱངས་ཀྱི་འགྱུར་ཁུག་རེ་
རེས་དུས་རབས་ཀྱི་སྟོང་ཆ་སྣ་ཚོགས་བསྐངས་ཏེ་མིའི་རིགས་ཀྱི་སེམས་ཁོང་ལ་ཉམས་
- 190 •



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
པ་མེད་པའི་སྒྱུ་རྩལ་གྱི་རོ་མཆོག་སྟེར་བཞིན་ཡོད་པས། ད་ལྟའི་སྙན་ངག་ནི་ཐུག་པའི་
ནང་གི་ཚྭ་དང་འཚོ་བའི་ཁྲོད་ཀྱི་བརྩེ་དུང་ལྟ་བུ་རེད་ཅེས་བརྗོད་ཀྱང་མི་རུང་བ་མེད་
དོ།
ད་། ཆེས་རྙོག་འཛིང་གི་དུས་རབས་འདི་ལྟ་བུར་སྙན་ངག་གང་ཞིག་གིས་རྡུལ་
ཕྲན་མཚོན་ཆ་ལྟ་བུའི་ནུས་པ་འདོན་ཐུབ་ཚེ་། དེ་ལ་ནོ་བྷེལ་རྩོམ་རིག་བྱ་དགའ་སྟེར་
འོས་པ་ཡིན་ནོ།
ཅ། ད་ལྟའི་སྙན་ངག་མང་བོའི་བརྗོད་བྱ་ཕལ་ཆེར་ “བདག ” དང༌ “ང” དང༌ “ཁོ་
བོཞེས་པའི་ཐ་སྙད་འདི་དག་ཁོ་ནའི་ནང་ན་འཁོར་སྐྱོད་བྱེད་ཀྱིན་འདུག་པ་དེ་ནི།
རྩོམ་པ་བོ་ཉིད་ “བདག་འཛིན་གྱི་གཡང་ག རི་ལྟུང་བའི་མངོན་རྟ གོ ས་ཡིན་པས།
བསམ་པ་རྒྱུ་བསྐྱེད་དེ་སྙུག་ཁ་ “འགྲོ་བ་རིགས་དྲུག” ནས “རང་བྱུང་ཁམས་” ཀྱི་ཕྱོགས་
སུ་གཏོད་རྒྱུ་དེ་རླབས་ཆེན་གྱི་སྙན་ངག་པར་འགྱུར་བའི་ཐབས་ལམ་ཡིན་པ་ཤེས་དགོས་
སོ།།
ཆ། སྙན་ངག་པས་མིའི་རིགས་ཀྱི་སྤྱི་ཚོགས་ནང་ཞི་བདེ་བསྐྲུན་ཕྱིར “བརྩེ་བའི་
རྒྱལ་ཁམས་འཚོལ་བའི་གླུ” ལེན་པ་ལས་ ནམ་རྒྱུན་ •ཁྲག་གི་རོ་ལངས” དང༌ “ཁྲག་གི་
རླངས་པ་ “ཇག་པའི་གྲོང་ཚོ་དྲན་པའི་ཁྲུག་གི་གླུ་སྐད” རྐྱང་རྒྱུང་གྱེར་བའི་སྤྱི་ཚོགས་
ལ་ཟིང་ཆ་བཟོ་མཁན་གྱི་ “འཇིགས་སྐུལ་རིང་ལུགས་པ་ ཞིག་བྱེད་མི་རུང་། དེ་ལྟར་
བྱས་ཚེ་ཁོ་རང་ཁོར་ཡུག་གི་དམོད་མོའི་འོག་ནས་གཏན་དུ་ཐར་མི་སྲིད་དོ།།
ཇ། སྙན་ངག་པས་བརྩམས་ཆོས་རེ་རེ་ཀློག་མཁན་གྱི་ཆེད་དུ་བྲིས་པ་ཡིན་ཚེ། ཀློག་
མཁན་ཁྲི་སྟོང་མང་བོ་སྒྱུ་རྩལ་གྱི་ཞིང་ཁམས་སུ་དྲངས་ནས་དེ་དག་གི་སེམས་ཀྱི་སྒྲིབ་པ་
- 191 -



བདེན་པའི་ལེའུ།
སེལ་ཐུབ་དགོས་ཤིང་། དེ་བཞིན་ཀློག་མཁན་གྱིས་ཀྱང་སྒྱུ་རྩལ་རོལ་མྱོང་གི་བློ་སྟོབས་ཆེ་
རུ་བསྐྱེད་ཅིང་དེའི་ཕྱོགས་ལ་བློ་སྦྱོང་ལེཊ་པོ་བྱེད་དགོས། དེ་ལྟར་མ་ཐུབ་ཚེ་སྙན་ངག་
གི་འཕེལ་རྒྱས་ལ་དལ་འགོར་བྱས་པའི་ནག་ཉེས་ཀློག་མཁན་གྱིས་འཁུར་དགོས་པ་ཡིན།
ཉ། ཕྱོགས་གཞན་ཞིག་ནས་བཤད་ན། སྙན་ངག་གིས་སྤྱི་ཚོགས་དགོས་མཁོ་དོར་
ཏེ་སྒྱུ་རྩལ་གྱི་ཆེས་མཐོའི་ཞིང་ཁམས་བསྙེགས་ནས། སྙན་ངག་འཕེལ་རྒྱས་ཀྱི་མྱུར་ཚད་
ཇེ་མགྱོགས་སུ་བཏང་ན་ལེགས་པར་སེམས་སོ།།
ཏ། སྙན་ངག་པས་རང་ཉིད་ཀྱི་མཛེས་དཔྱོད་སེམས་ཁམས་དང་བསྟུན་ཏེ་སྙན་
ངག་འབྲི་བ་ལས། མི་རིགས་ཁོ་ནའི་མཛེས་དཔྱོད་ཀྱི་དགོས་མཁོར་བསྟུན་མི་རུང་སྟེ།
དེའང་བཀག་རྒྱ་ཞིག་ཡིན་པས་སོ།།
ཐ། སྤྱིར་སྙན་ངག་འབྲི་བར་མི་སུ་ལའང་འབྲི་ཆོག་ཆོག་གི་རང་དབང་ཡོད་མོད།
གནས་ལྔར་མཁས་པའི་པཎ་ཆེན་ནས་ལ་ཁའི་ལུག་རྫིའི་བར་གྱི་སྐྱེ་བོ་ཡོད་དོ་ཅོག་གིས་
སསྙན་ངག” ཆུ་བཞུར་བ་བཞིན་ཤར་ཤར་དུ་བྲིས་ན། “སྙན་ངག་ནི་ཐུན་མོང་མ་ཡིན་
པའི་སྒྱུ་རྩལ་གྱི་རྣམ་པ་མཐོ་ཤོས་ཤིག་ཡིན” ཞེས་པ་
ཞེས་པའི་སྡོམ་ཚིག་རྨེག་མེད་དུ་བཏང་སྟེ།
སྙན་ངག་ཀྱང༌ “སྨད་འཚོང་མར” བསྒྱུར་ཉེན་ཆེ་བས་གཟབ་པར་འཚལ།
ད། བསམ་བློ་གཏིང་ཟབ་པའི་སྙན་ངག་གཅིག་གིས་ཀྱང་ཟླ་བ་བཞིན་ཁོར་ཡུག་གི་
མུན་པ་སེལ་ཞིང་། ཐ་སྙད་སྐམ་པོ་ཁོ་ན་བསྒྲིགས་པའི་ “སྙན་ངག ” སྐར་ཚོགས་བཞིན་
གྲངས་ཀྱིས་དབུལ་ཡང་མུན་དཔུང་གཞོམ་པའི་རེ་བ་ཕྲའོ།།
ན། བསམ་བློ་དང་བརྩེ་དུང་ནི་སྙན་ངག་པའི་ནང་སེམས་ཀྱི་ “འབྱོར་ཕྱུག་ དང་།
ཚུལ་མཐུན་གྱི་ཀུན་སྤྱོད་ནི་དེའི་ཕྱིའི་ ལང་ཚོའི་མཛེས་སྡུགཔ ཡིན་པས། ཆ་རྐྱེན་དེ་
- 191



གཟི་མིག་གསུམ་པའི་དཔྱོད་བརྗོད་ཕྱོགས་བསྒྲིགས།
དག་མ་འཛོམས་ཚེ། ནམ་ཡང་ཀློག་མཁན་བུ་མོའི་ 'མཛའ་འཕྲིན༔ འབྱོར་བའི་སྐབས་
མེད་དོ།
པ། སྙན་ངག་པ་ནི་ “དཀོན་མཆོག ་ ལྟ་བུ་ཞིག་ཡིན་པ་ལས། ཕྱུགས་ཟོག་གསོད་
མཁན་དང་ཞིང་འདེབས་མཁན། མཱ་ཅང་གི་རྒྱུལ་རྒྱས་ལྟ་བུའི་ཉེས་ཅན་དང་རྐྱལ་སྟོང་
གི་རིགས་དེ་དག་ཡིན་མི་འོས།
ཕ། འདས་ཟིན་པའི་ཚངས་དབྱངས་རྒྱུ་མཚོ་དང་དགེ་འདུན་ཆོས་འཕེལ། དོན་
གྲུབ་རྒྱལ་སོགས་ལ་ཡི་རངས་དང་བསྟོད་བསྔགས་བྱེད་བཞིན་དུས་རབས་མང་བོར་ཁོ་
ཚོའི་མཛད་རྗེས་ཁོ་ན་བསྐྱར་ཟློས་བྱས་ཏེ་འདུག་པ་ལས། རང་ཉིད་ཁོ་ཚོ་བཞུད་མྱོང་
སའི་ •ཡ་ང་བའི་བཤུལ་ལམ་ དེར་དངོས་སུ་ཞུགས་སྤོབས་ན། ད་གཟོད་ཁོང་རྣམ་པར་
གདེང་འཇོག་བྱས་པ་ཡིན།
བ། སུན་འབྱིན་རྩོམ་རིག་པ་རྣམས་ཀྱིས་ཐོག་མར་རང་ཉིད་ “བཙོ་སྦྱངས་ བྱས་
ཚར་རྗེས་ད་གཟོད་གཞན་གྱི་སྐྱོན་ལ་མཛུབ་མོ་བཙུགས་ན་ཕ་རོལ་བོས་ཀྱང་དང་ལེན་
བྱེད་ཐུབ་པ་ཡིན། དེ་ལྟར་མིན་ཚེ། ཉེན་རྟོག་པ་རྐུན་མ་ཞིག་གིས་ཇག་པ་འཛིན་བཟུང་
བྱེད་པ་དང་མཚུངས་སོ།།
མ། རང་དང་དུས་མཉམ་པའི་མི་རྣམས་
དེ་རྣམས་ལ་བསྟུན་ཏེ་སྙན་ངག་འབྲི་བ་ནི་སྤྱིར་
བཏང་དང་། ལོ་ངོ་ཁྲི་སྟོང་མང་བོའི་རྗེས་ཀྱི་ཀློག་མཁན་གྱི་བགོ་སྐལ་དུ་འབྲི་བ་ནི་ཆེས་
མཆོག་ཏུ་གྱུར་བ་ཡིན་ནོ།།
ཙ། སྙན་ངག་གི་གོ་དཀའ་སླའི་ཐད་རང་ལྟ་མཆོག་འཛིན་གྱིས་རྩོད་གླེང་བྱས་ནས་
འདུག་པ་ལས། རང་གི་དགའ་ཕྱོགས་ཀྱི་སྙན་ངག་དེ་ཉིད་རང་གིས་དངོས་སུ་བྲིས་ནས་
• 193-



བདེན་པའི་ལེའུ།
གཞན་དག་ལས་རྒྱུལ་བར་བྱས་ན་མི་ལེགས་སམ།
ཚ། སྙན་ངག་འབྲི་མཁན་གྱི་ལས་དང་བོ་བ་ཚོས་ཐོག་མར་རྗོད་བྱེད་ཚིག་གི་སྒྱུ་
རྩེལ་གཙོ་བོར་བྱེད་ཅིང་། དེ་ལ་དབང་འབྱོར་ཚེ་བརྗོད་དོན་དང་མཚོན་ཐབས་ཀྱི་སྒྱུ་
རྩལ་སྣ་ཚོགས་ལ་བློ་སྦྱོང་བྱས་ན། ད་གཟོད་དེ་དག་རེ་རེ་གོ་རིམ་བཞིན་ལེགས་འགྲུབ་
འབྱུང་ངེས་ཡིན།
ཛ། གསར་བུ་ཚོས་རང་ཉིད་ཀྱི་ལང་ཚོའི་སྟོབས་དང་བསྡོངས་ཏེ་སྙན་ངག་འབྲི་བ་
ལས། བུད་མེད་བཞིན་ “ངུ་ཤུམ” བྱེད་པ་དང་ལོ་ལོན་བཞིན་ “རྒན་གཏམ” བ་ཤད་པ་
མི་མཛེས།
ཝ། སྙན་ངག་པ་རྣམས་ཀྱིས་རང་སེམས་ཀྱི་ཚོར་སྣང་དེ་ཉིད་ཐད་ཀར་དུ་ “ང་སྐྱོ་
བྱུང་། ང་ངོ་མ་སྐྱོ་བྱུང་།” ལྟ་བུའི་སྤྱིར་བཏང་གི་ཚིག་གིས་བརྗོད་རྒྱུ་མ་ཡིན་པར། ཚོར་
འདུ་བརྗེ་སྤོར་དང་ཡུལ་ལྗོངས་མཉམ་བསྲེས་སོགས་ཀྱིས་མཚོན་པར་བྱས་ན། ད་
གཟོད་སྙན་ངག་དེ་ཉིད་སྒྱུ་རྩལ་བརྩམས་ཆོས་ལེགས་པོ་ཞིག་ཏུ་འགྱུར་ཞིང་། ཀློག་
མཁན་ལའང་དངོས་སུ་མཐོང་བ་ལྟ་བུའི་བདེན་སྣང་སྟེར་ཐུབ་པ་ཡིན།
ཞ། ས་སྲོས་ཀྱི་ཁྱི་སྐད་ཐར་ཐོར་དང་ཞོགས་པར་རི་སུལ་ལ་ལྷུང་བའི་སྨུག་སྤྲིན་
སོགས་ནི། དེའི་ཆེད་དུ་བྱ་བའི་ “གདུལ་བྱའི་” སྣང་ངོར་རོ་མཆོག་བརྒྱ་ལྡན་གྱི་སྙན་ངག་
ཡིན་ཡང་། ནམ་རྒྱུན “འཁུན་སྒྲ” དང་ “ཀུ་ཅོ” ཁོ་ན་བཏོན་ནས་འདུག་པ་དེ་ནི་སྙན་
ངག་ཅིག་གཏན་ནས་མིན།
ཟ། དགའ་སྐྱོ་ཆགས་སྡང་གི་ཡིད་འགྱུར་སྣ་ཚོགས་ནི་སྙན་ངག་གི་གནས་སྐབས་
ཙམ་གྱི་མི་སེམས་འགུག་པའི་མཛེས་སྡུག་ཡིན་ལ། མཚན་ཉིད་སྨྲ་བའི་ལྟ་བ་ནི་དེའི་
- 194-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
གཏན་དུ་མི་ནུབ་པའི་བརྗོད་བྱའི་སྲོག་དང་སྙིང་བོར་གྲུབ་ཡོད།
འ། ནད་པ་ཞིག་གིས་སྨན་གྱི་ཆེད་དུ་ཚེ་སྲོག་བློས་གཏོང་བ་དེ་གླེན་རྟགས་ཡིན་པ་
བཞིན། སྙན་ངག་པ་ཞིག་གིས་སྒྱུ་རྩལ་གྱི་ཆེད་དུ་མི་ཆོས་དང་ཀུན་སྤྱོད་སོགས་བློས་
གཏོང་ (དེང་དུས་ཀྱི་གྲྭ་བཙུན་ཁ་ཤས་ཀྱིས་སྙན་ངག་གི་ཆེད་དུ་ཡིན་ཟེར་ནས་སྡོམ་
ཁྲིམས་ཀྱང་གཏོང་བཞིན་འདུག)བ་ཡང་གླེན་རྟགས་ཤིག་ཏུ་འཁུམས་སོ།།
ཡ། སྙན་ངག་པ་ནི་བུད་ཤིང་ཞིག་ཡིན་ཚེ། གཞན་ལ་དྲོད་ཁོལ་སོགས་སྦྱིན་ཕྱིར་
མེ་རུ་འབར་བ་དེ་ཁོའི་གཟི་བརྗིད་ཡིན་ལ། སྙན་ངག་ཀྱང་དྭངས་གཙང་གི་རྫ་ཆུ་ཞིག་
ཡིན་ཚེ། གཞན་གྱི་སྐོམ་གདུང་གི་གཉེན་པོ་ཁོ་ནར་བཞུར་བ་དེ་ལ་ “ བདུད་རྩི” ཞེས་
བརྗོད་ཀྱང་འུད་བསྟོད་མིན་ནོ།།
ར། ལྷད་མེད་དྭངས་གཙང་གི་གཤིས་ཀ་ནི་སྙན་ངག་གི་ཚེ་སྲོག་ཡིན་ལ། གཞན་
ཕན་དང་ལྷག་བསམ་ནི་དེའི་འོད་སྣང་དང་རིན་ཐང་ཡིན།
ལ། སྙན་ངག་ནི་རྩོམ་པ་བོ་ཉིད་ཀྱི་ཟུངས་ཁྲག་གི་དྭངས་མ་ཡིན་པས། དེ་ལ་
གཞན་གྱིས་སྐུ་གུ་དམར་བོས་ “འཕུང་དཀྲུག” གཏོང་བ་དང་ “བསླད་བསྲེས” ཚེ། སྒྱུ་
རྩལ་གྱི་ “ཁྱེའུ་ དེ་ཉིད་ • ཕ་མི་ ངོས་མི་ཟིན་པའི་ “ཐང་བུ་ཞིག་ཏུ་བཏང་བ་ཡིན་ནོ།།
སྙན་རྩོམ་གང་ཞིག་ལོ་ཙཱ་བ་མང་བོས་ཡིག་རིགས་མི་གཅིག་པ་དུ་མར་བསྒྱུར་
ཚེ། ཐོག་མའི་མ་རྩོམ་གྱི་ “བྲོ་བ” འཆོལ་འགྲོ་བས་རྩོམ་མཁན་རང་ཉིད་ཀྱིས་བསྒྱུར་རྒྱུ་
གལ་ཆེའོ།།
ས། ང་ཚོའི་སྙན་ངག་པ་ཚོ་རང་ནོར་མཛོད་དུ་མནན་ནས་གཞན་ལ་འགྲམ་ཆུ་
ལྡང་བཞིན་འདུག་པ་ནི། ཁོ་ཚོར་ “ཧམ་སེམས” ཆེ་དྲགས་པས་མིན་པར་རང་ཉིད་ཀྱི་
- 1s5 -



བདེན་པའི་ལེའུ།
•མཛེས་ཞལ” མཐོང་བའི་ “རང་རིག་མེ་ལོང༔ མེད་པས་ལན་པ་ཡིན་པས། འཛམ་
གླིང་རྩོམ་སྟེགས་སུ་བསླེབ་འདོད་ན “ཚུར་ལེན་རིང་ལུགས ” ལ་ཤི་འཐམ་རོ་འཐམ་བྱས་
ནས་འདུག་རྒྱུ་མ་ཡིན་པར། ངེས་པར་དུ་ “ཕྱིར་གཏོང་རིང་ལུགས ” ཀྱི་སྒོ་ཆེན་ཆེས་
ཆེར་འབྱེད་དགོས་པ་ཡིན།
ཧཱ། རྒན་རབས་པ་ཁ་ཅིག་གིས་སྙན་ངག་འབྲི་མཚམས་བཞག་སྟེ་གཞན་གྱི་རྩོམ་
ཡིག་ལ་ལེགས་ཉེས་ཀྱི་དཔྱད་བརྗོད་སྤེལ་བཞིན་འདུག་པ་དེ་ནི། རང་གིས་དཀའ་
ཚེགས་མྱོང་མ་འདོད་པར་ “ཁུར་བོ ་ གཞན་ལ་འགེལ་བའི་སྒྱིད་ལུག་དང་གཡོ་སྒྱུའི་བྱེད་
ཐབས་ཤིག་རེད།
ཨ། ཁྱོད་རང་ཚད་ལྡན་གྱི་རླབས་ཆེན་སྙན་ངག་པ་ཞིག་ཏུ་འགྱུར་འདོད་ན། མ་
མཐའ་ཡང་ “བསྐལ་ཆེན་གྲངས་མེད་གསུམ” གྱི་བར་དུ་སྙན་ངག་འབྲི་དགོས་སོ།།
ཨི། དུས་དེབ་དང་ཚགས་པར་འགྲེམ་སྤེལ་བྱེད་པ་ལ་སྒོར་མོ་ཡོད་པ་ཙམ་གྱིས་མི་
ཆོག་པར། རྩོམ་རིག་གཞུང་ལུགས་ལ་སྦྱངས་རྟོགས་ཟབ་ཅིང་སྒྱུ་རྩལ་རོལ་མྱོང་གི་བློ་
སྟོབས་སྨིན་པ། རྩོམ་རིག་སྒྱུ་རྩལ་གྱི་ཕྱོགས་གང་ལའང་ལག་ལེན་དང་དཔྱད་འཇོག་
བྱེད་ནུས་པ་སོགས་ཀྱི་བསམ་བློའི་ཆ་རྐྱེན་མང་བོ་ཞིག་འཛོམས་དགོས་པ་ཡིན། (གཙོ་བོ་
རྩོམ་སྒྲིག་གི་ཆུ་ཚད་ཞན་པའི་སྒེར་གཉེར་དུས་དེབ་དང་ཚགས་པར་གྱི་རྩོམ་སྒྲིག་པ་ཚོར་
བཤད་པ་ཡིན།)
ཨུ། རྩོམ་སྒྲིག་པ་རྣམས་ཀྱིས་བརྩམས་ཆོས་ཀྱི་བཟང་ངན་ལ་བལྟ་བ་ལས། རྩོམ་པ་
བོའི་སྡོད་གནས་དང་ཐོབ་ཐང་། རྒྱུ་ནོར་དང་ལང་ཚོ་ ( ཉེ་སྔོན་སྒེར་གཉེར་དཔེ་དེབ་
ཅིག་གིས་རྩོམ་པ་བོའི་འདྲ་པར་གྱི་ཡག་བཙོག་ལ་བལྟས་ནས་རྩོམ་ཡིག་འགོད་ཀྱིན་པ་
• 196-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
མངོན་གསལ་དུ་མཐོང་། ) སོགས་ལ་བལྟ་མི་རུང་ངོ་།།
ཨེ། དུས་དེབ་དང་ཚགས་པར་གྱི་སྔ་རབས་པར་རྗེས་དྲན་བྱེད་སའི་ཤོག་ལྷེ་དེ་
དག་རང་དགར་ “ཆུད་ཟོས” སུ་གཏོང་བ་ལས། ཕྱི་རབས་པ་སྐྱེད་སྲིང་བྱེད་སར་བཀོལ་
ན་ལེགས་སོ།།
ཨོ། གལ་སྲིད་བཟོ་བཅོས་བྱེད་དགོས་པའི་རྩོམ་ཡིག་ཅིག་ཡིན་ཚེ། རྩོམ་སྒྲིག་པས་
རང་ཉིད་ཀྱི་ཕྱག་ཟུང་ཚེགས་ལ་མི་གཏོད་པར་ཐད་ཀར་རྩོམ་ཡིག་དེར་བཟོ་བཅོས་བྱེད་
དགོས་ཚུལ་སྐོར་གྱི་བསམ་འཆར་དང་བཅོས་ཕྱིར་རྩོམ་པ་བོར་བསྐུར་ན་བཟང་བ་ཡིན།
དེ་མིན་རྗེས་ཕྱོགས་རྩོམ་སྒྲིག་པར “བརྩམས་ཆོས་ཀྱི་འོད་མདངས་བསུབ་སོང” ཞེས་
པའི་མི་ཁ་འདི་ཡང་ཡང་འཁོར་སྲིད་དོ།།
༢༠༠༢. ༡༠. ༢༥
- 17-



བདེན་པའི་ལེའུ།
སྙན་ངག་གི་གསང་མིག་བཅོ་བརྒྱད།
གསད་མིག་དང་བོ།
སྙན་ངག་ནི་མིའི་རིགས་ཀྱི་འདོད་འདུན་མཚོན་བྱེད་ཀྱི་གསང་བའི་བརྡ་རྟགས་
ཤིག་རེད།
གསང་མིག་གཉིས་པ།
སྙན་ངག་ནི་ད་ལྟའི་བར་སུས་ཀྱང་དོན་དམ་པར་བདག་པོ་རྒྱག་མི་ཐུབ་པར་ཁེར་
རྐྱང་དུ་ལུས་པའི་རྨི་ལམ་གྱི་ཕོ་བྲང་ཞིག་རེད།
གསད་མིག་གསུམ་པ།
སྙན་ངག་ནི་བདུད་རྩི་བཞིན་ང་ཚོའི་ལུས་སེམས་ཀྱི་སྟོང་ཆ་མང་བོ་ཞིག་ཏུ་མངོན་
ལྐོག་རེས་མོས་ཀྱིས་འཁྱིལ་ཡོད།
གསང་མིག་བཞི་བ།
མཚུངས་མེད་སྙན་ངག་གི་བྲོ་བ་དངོས་སུ་མྱོང་ཐུབ་མཁན་གྱི་སྐྱེས་བུ་ཞིག་འཇིག་
རྟེན་འདིར་བྱོན་མྱོང་བ་ནི་སྟོན་པ་ཐུབ་པའི་དབང་བོ་གཅིག་བུ་ཡིན།
གསང་མིག་ལྔ་བ།
ང་ཚོས་སྙན་ངག་གི་ཆེས་མཐོ་བའི་ཚད་གཞི་ཞིག་ཏུ་སླེབས་འདོད་ཀྱི་ཧམ་སེམས་
ཅི་ལྟར་འཆང་མྱོང་ནའང་། ལུས་ངག་ཡིད་གསུམ་གྱིས་ཚད་མེད་པའི་བདེ་སྡུག་གི་འཚོ་
བར་ཟབ་ཞུགས་མཐིལ་ཕྱིན་པ་ཞིག་མ་བྱས་པར་དེ་ནི་དུས་ལ་བབས་ཚེ་དཔྱིད་ཀ་བཞིན་
- 198-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
སླེབས་ངེས་པ་ཞིག་ཁྱོན་ནས་མིན།
གསང་མིག་དྲུག་པ།
སྔ་མོ་ནས་གྲ་སྒྲིག་ཨང་གསར་བྱས་ཚར་བའི་སྙན་ངག་གི་མཁན་པོར་རློམ་པ་དག་
གིས་ཐོག་མར་རང་ཉིད་ལ་ཞིབ་བཤེར་ལེགས་པོ་མཛོད་ཅིག
གསང་མིག་བདུན་པ་
དོན་དམ་གྱི་སྙན་ངག་གིས་ཁྱོད་ཀྱི་རྒྱུད་ལ་འདོད་ཡོན་གྱི་བདེ་སྡུག་ལས་རིང་དུ་
འགོངས་པའི་བདེ་སྟོང་དབྱེར་མེད་ཀྱི་རྟོགས་པ་མཐའ་ཡས་པ་ཞིག་སྐྱེས་སུ་འཇུག་ངེས་
ཡིན།
གསང་ཞིག་བརྒྱུད་པ།
སྙན་ངག་ལ་ཐོས་བསམ་སྒོམ་གསུམ་བྱེད་པའི་གོ་རིམ་ཁྲོད་དུ་མཚམས་ལན་རེར་
སྙན་ངག་གིས་ཁྱོད་རང་གནམ་འོག་བདག་གིར་བགྱིས་པ་ལྟ་བུའི་མངོན་སུམ་དང་
འཁྲུལ་སྣང་གི་འཇིག་རྟེན་ཞིག་ཏུའང་འཁྲིད་སྲིད།
གསང་མིག་དགུ་བ།
སྙན་ངག་གི་ཆེད་དུ་བྱ་བའི་གདུལ་བྱ་མ་ཡིན་པ་དག་གི་བློ་ངོ ར་དེའི་མྱོང་སྣང་
མཐའ་དག་རྟག་ཆད་ཀྱི་མཐའ་གང་རུང་དུ་ལྟུང་བར་བྱེད་པའི་དམིགས་བསལ་གྱི་ཉེན་
བརྡ་ཐེངས་ཤིག་མིན་པའི་ངེས་པ་གདོད་ནས་བྲལ།
གསད་མིག་བཅུ་བ།
ཐ་སྙད་ཀྱིས་སྙན་ངག་ལ་མཛེས་སྡུག་གི་འཆོར་ལཱ་སྤྲས་ཏེ་ཁྱེད་ཀྱི་མིག་དབང་བསླུ་
བར་བྱེད་པ་དང་ཆབས་ཅིག་ཁྱེད་ཀྱི་རྣམ་ཤེས་ཀྱང་བརྗོད་སྙིང་གི་ཕྱོགས་སུ་རང་དབང་
ཐུ་
- 199-



བདེན་པའི་ལེའུ།
མེད་པར་འགུགས་ནུས་སོ།།
གསད་མིག་བཅུ་གཅིག་པ།
ཐ་སྙད་ཀྱི་སྡེབ་སྦྱོར་ལ་ཚོད་འཛིན་གཏན་ནས་མེད་ཀྱང་གང་དྲན་ཅི་འདོད་དུ་
སྨྲས་ན་སྨྱོ་ལབ་ཏུ་མི་འགྱུར་བའི་ངེས་པ་མེད་དོ།།
གསང་མིག་བཅུ་གཉིས་པ།
མཐར་གཏུགས་ན་སྙན་ངག་འབྲི་བའི་དམིགས་ཡུལ་དངོས་ནི་མངོན་སུམ་ལྟ་བུའི་
རྨི་འཕྲུལ་ལས་སད་རྒྱུ་དེ་རེད།
གསད་མིག་བཅུ་གསུམ་པ།
ཁྱོད་ཀྱིས་སྙན་ངག་ལ་མནར་གཅོད་ཅི་འདོད་དུ་བཏང་ཆོག་ཀྱང་སྙན་ངག་གིས་ནི་
ནམ་ཡང་ཁྱོད་ལ་རྒོལ་ལན་སྤྲོད་མི་སྲིད།
གསད་མིག་བཅུ་བཞི་བ།
སྙན་ངག་ནི་སེམས་སུ་སྒོམ་པ་ལས་རྣ་བས་མཉན་པ་དང་མིག་གིས་བཀླག་ཚར་བ་
ཞིག་ཁྱོན་ནས་མིན།
གསང་མིག་བཙོ་ལྔ་བ།
སྙན་ངག་ལ་སྦྱངས་སྟོབས་ཀྱི་རང་རྩལ་རྫོགས་ཤིང་གྲོལ་སྟོབས་ཀྱི་མྱོང་སྣང་དངོས་
སུ་ཤར་ཚེ་ཁྱོད་རང་སྐྱེ་འགྲོ་མཐའ་དག་གི་རྣམ་ཤེས་ལ་ཅི་འདོད་དུ་ཁ་ལོ་བསྒྱུར་བའི་
ཐབས་འཕྲུལ་ཡོད་རྒུ་ལ་དབང་འབྱོར་སོང་བ་ཡིན།
གསང་མིག་བཅུ་དྲུག་བ།
ཁྱོད་རང་མུ་མཐུད་དུ་སྐྱོད་དང་། སྙན་ངག་གི་ལམ་ཕྲན་ནི་དེ་འདྲའི་སོང་མི་ཚར་
•འ00-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བ་ཞིག་གཏན་ནས་མ་རེད།
གསང་མི་འཅུ་བདུན་པ།
སྙན་ངག་ནི་དབང་བོ་ལྔའི་སྤྱོད་ཡུལ་ཡིན་པས། ཁྱོད་ཀྱི་མིག་ཟུང་གིས་གནས་
སྐབས་རིང་ཤོག་ངོས་ཀྱི་ཡིག་འབྲུ་དག་ཀློག་མཚམས་ཞོག་ཅིག
གསང་མིག་བཅོ་བརྒྱུད་པ།
ཀྭ་ཡེ་སྙན་ངག་པ་ལགས། ཁྱོད་ཀྱིས་ནམ་ཡང་མིའི་རིགས་ལ་མགོ་སྐོར་མ་གཏོང་
རོགས།
-201•



བདེན་པའི་ལེའུ།
དབྱངས་ཀྱི་ཁྱེའུ།
-(རོལ་དབྱངས》ཀྱི་བདག་པོ་ངོ་སྤྲོད་པ།
-༡-
ང་ཚོས་གསན་བཞིན་པའི་ （རོལ་དབྱངས》འདིའི་བདག་པོ་གཅའ་དུང་ཟླ་ (སྦྱིན་
པ་རྣམ་རྒྱལ) ནི་ཤེས་རིག་ནོར་བུའི་གླིང་གི་ཉིས་སྟོང་ལྔ་ལོའི་མཐར་ཕྱིན་སློབ་མ་ཞིག་སྟེ།
གཞུང་སྒེར་གྱི་དུས་དེབ་དང་ཚགས་པར་སྣ་ཚོགས་ཀྱི་སྟེང་དུ་བརྩམས་ཆོས་འོས་
འཚམས་མཐོང་རྒྱུ་འདུག རྒྱུས་ལོན་བྱས་པ་ལྟར་ན་ཁོ འི་ཕ་ཡུལ་མདོ་སྨད་རྔ་ཡུལ་
གཅའ་སྟོད་མ་ནས་ཡིན་ཞིང་སྐྱེས་ལོ་༡༩༨༤ལ་འཁེལ་འདུག
-༢-
མི་སེམས་ཀྱི་འཐབ་འཛིང་དང་འཕྲུལ་ཆས་ཀྱི་ཞུར་ཟིང་གིས་སྲིད་པ་ཧྲིལ་བོར་གཡོ་
འགུལ་གཏོང་བཞིན་པའི་སྐབས་འདིར། དཀོན་མཆོག་གིས་ཆེད་དུ་གནང་བའི་
བདག་གི་རྣ་བ་འདིས་ཅི་ཡང་ཐོས་ཐུབ་ཀྱིན་མི་འདུག ཡིན་ནའང་རྒྱང་རིང་ནས་ཁྱེའུ་
ཞིག་གསར་དུ་བཙས་པའི་ངུ་སྐད་ཀྱི་རོལ་དབྱངས་ཐོག་མ་དེ་ཐོས་བྱུང་།
-༣-
སྙན་ངག་ནི་མིའི་རིགས་ཀྱི་ཚོགས་པ་འདི་ཉིད་ཁག་གཉིས་སུ་དགར་བྱེད་ཀྱི་གྱོད་
དོན་གལ་ཆེན་ཞིག་སྟེ། ཁྲིམས་དཔོན་ལྟ་བུའི་གཞུང་ལུགས་སྨྲ་བ་ཚོས་ཇུས་གཞི་ག་
འདྲ་བཏོན་ཡང་ད་དུང་ཐག་གཅོད་བྱེད་མ་ཐུབ་པར་ལུས་ཡོད། རྒྱུ་མཚན་ནི་ཁོ་ཚོས་
གནས་ལུགས་བགྲང་མཁན་གྱི་ “ཁྲིམས་རྩོད་པ་“ དང་རོལ་དབྱངས་དཀྲོལ་བའི་ ཉེས་
-202-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཅན་ ” དག་གི་ཞལ་ལྕེ་རྨང་ནས་བཅད་པས་ཡིན། འོན་ཀྱང་གཅའ་དུང་ཟླ་ནི་ཁྲིམས་
ལུགས་ཀྱི་རྒྱུ་རུ་མ་ཚུད་པའི་ཁྱེའུ་རྒོད་པོ་ཞིག་སྟེ། ཁོས་ད ཀྲོལ་བའི་ （རོལ་དབྱངས》ནི་
རང་ཉིད་ཁོ་ནར་དབང་བའི་དབྱངས་གསལ་གྱི་རྩེད་ར་ཞིག་རེད་དོ།།
༤
རྒྱུན་ལྡན་གྱི་འཚོ་བའི་ཁྲོད་དུ་མི་སྐོར་ཞིག་འཚིག་ཇ་ { coffEE } བཏུང་རྒྱུར་དགའ་
བོ་ཡོད། ཡིན་ནའང་རོལ་དབྱངས་དཀྲོལ་བ་དང་དེ་གཉིས་ཁྱོན་ནས་མི་འདྲ་སྟེ། གཅིག་
གིས་གཉིད་སངས་པར་བྱེད་པ་དང་ཅིག་ཤོས་ཀྱིས་གཉིད་བཀུག་སྟེ་རྨི་ལམ་འདྲ་མིན་རྨི་
རུ་འཇུག་པ་དེ་ཡིན། དེ་བས་གཅའ་དུང་ཟླ་ནི་རོལ་དབྱངས་ཀྱི་གཤོག་ཟུང་ལ་བརྟེན་
ན ས་སྟོང་བསམ་གྱི་མཁའ་དབྱིངས་སུ་འཕུར་སྐྱོད་བྱེད་མཁན་གྱི་རིགས་དེར་གཏོགས་
འདུག
-༥ -
སྐྱེས་བོ་ཕལ་བ་དག་གི་སྣང་ངོར་ནམ་མཁའ་ནི་རྒྱུ་སྐར་དང་ཟླ་བ་མཐོང་བཞིན་དུ་
ཅི་ཡང་མེད་པའི་སྟོང་བ་ཉིད་དུ་འདོད་ཅིང་། གནམ་གྲུ་དང་དབུགས་སྒང་ཅི་འདོད་དུ་
བཏང་ཆོག་པ་དེའང་རང་ཉིད་ཀྱི་འཇོན་ཐང་ཁོ་ནར་སེམས། འོན་ཀྱང་སྙན་ངག་པའི་
སྣང་ངོར་དེ་ནི་རོལ་དབྱངས་དང་དབྱེར་མེད་པའི་རང་དབང་གི་དག་ཞིང་ཞིག་སྟེ། ཅི་
ཡང་ཡོད་པའི་སྟོང་བ་ཉིད་ཁོ་ནར་འདོད་དོ།།
_༦ -
སྟོང་བའི་ཁམས་ཆེན་པོ་དང་འབྲེལ་བའི་རོལ་དབྱངས་ཀྱི་བཤད་པ་མཐའ་དག་ཐ་
སྙད་ཁོ་ནས་མཚོན་དུ་མེད་ཕྱིར། ང་ཚོས་སྟོང་བསམ་དང་རྨི་འཕྲུལ་ལ་སྐྱབས་བཅོལ་
-205-



བདེན་པའི་ལེའུ།
བྱེད་དགོས་བྱུང་བ་འདྲ། དེ་མིན་ན་ “བདེ་སྟོང་མཁའ་ལམ་སྙེག་" པ་དང་། “སྟོང་བའི་
བར་སྣང་ནས་ཁྱོད་ལ་ལྟ་དུས་ཁྱོད་ནི་སྟོང་བ་ཉིད་” ཅེས་པས་ཅི་ཞིག་མཚོན་གྱིན་ཡོད་
དམ།
༧-
ཆོས་ཐམས་ཅད་སྟོང་བ་ཉིད་ལས་མ་འདས་པའི་གནས་ལུགས་བརྗིད་པོ་དེ་ཉིད་
ཤེས་རབ་ཀྱི་འགུལ་སྐྱོད་རང་ག་བ་ཞིག་གིས་འདེགས་ཐབས་མེད་མོད། ཡིན་ནའང་
གཅའ་དུང་ཟླ་ནི་སྟོན་པ་ཐུགས་རྗེ་ཅན་ལ་དད་པ་ཡོད་རྒྱུ་མང་དྲགས་ནས་མཚན་མོར་
གཉིད་སྡོད་པའི་སྐབས་སུའང་ཁོང་གི་གདམས་ངག་རེ་རེ་རྗེས་ཟློས་བྱེད་ཀྱིན་འདུག་པ་
ནི། （སྟོང་བའི་གླེགས་བམ》དང༌ （སྟོང་ཉིད་ཀྱི་མཉམ་བཞག་སྒོམ་པའི་ཁེར་
རྐྱང》(སྟོང་བའི་ཕ་རོལ》སོགས་རེད་དོ།།
ཀ་ཡེ་ཀློག་པ་བོ་ལགས། རོལ་དབྱངས་ནི་བརྡ་སྤྲོད་བྱེད་ཀྱི་སྐད་ཆ་གཞན་ཞིག་སྟེ།
ཁྱེད་ཀྱིས་གསན་ཤེས་ན་དེ་ལ་བརྟེན་ནས་ཀྱང་ “སྟོང་ཉིད་” རྟོགས་ཐུབ་གི་རེད།
-༩-
གཅའ་དུང་ཟླ་ནི་ཁུ་ཁྲག་ལྷན་དུ་འཛགས་པའི་རོལ་དབྱངས་ཤིག་ལས་སྐྱེས་ཕྱིར།
བདག་གིས་ཆེད་དུ་དབྱངས་ཀྱི་ཁྱེའུ་ཞེས་པའི་ཆོ་ལོ་འདི་གསོལ་བ་ཡིན། འོན་ཀྱང་ཁོ་ནི་
སྤྱིར་བཏང་གི་རོལ་དབྱངས་བཞིན་སུས་ཀྱང་ལོངས་སུ་སྤྱད་ཆོག་པ་ཞིག་མིན་ཏེ།
(རོལ་དབྱངས༔ ཀྱི་བདག་པོ་དངོས་ནི་ “དཀོན་མཆོག ་ ཁོ་ན་ཡིན་པས་སོ།།
-204-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
-༡༠.
གཟུགས། སྒྲ། དྲི། རོ། རེག་བྱ་ཞེས་པའི་ཐ་སྙད་འདི་དག་རྫས་འགྱུར་གྱི་རིག་
པ་སྤྱད་དེ་སྡེབ་སྦྱོར་བྱས་པ་ལས་འཆར་ཡན་མིན་པའི་རོལ་དབྱངས་ཤིག་གྲགས་བྱུང་།
བདག་གིས་རོལ་དབྱངས་དེ་ལ་བརྟེན་ནས་གཙའ་དུང་ཟླ་ལོངས་སུ་སྤྱོད་ཀྱིན་ཡོད།
—སྙིང་ཉེ་བའི་ཀློག་པ་བོ་ལགས། ཁྱེད་ཀྱིས་ཁོ་བོར་ལད་ཟློས་མི་བྱེད་པར་འཚལ།
༢༠༠༥ལོའི་རྒྱལ་སྤྱིའི་ངལ་རྩོལ་དུས་ཆེན་ལ་རྒྱ་ནག་བྱང་ཤར་ས་ཆ་རུ་སྦྱར་བའོ།།
-205 -



བདེན་པའི་ལེའུ།
མིའི་རིགས་ཀྱི་བླ་སྲོག་གི་ནག་ཉེས་ལ་
རྒོལ་བའི་གཏམ།
རང་ཅག་གནས་སའི་ས་སྒང་རིལ་བོ་འདིའི་སྟེང་དུ་ཆེ་བ་སྟག་སེང་དང་འབྲོང་
རྒོད། ཆུ་སྲིན་དང་ཁོང་འབྲུག་སོགས་མཐོ་རིམ་སྲོག་ཆགས་སྣ་ཚོགས་དང་། ཆུང་བ་
བྱ་བྱེའུ་དང་འབའ་འབུ་གྲོག་མ་སོགས་དམའ་རིམ་སྲོག་ཆགས་མང་བོ་འཚོ་སྡོད་བྱས་
ཡོད་པའི་ཁྲོད་ན། ཆེས་དབང་ཤུགས་ཆེ་བ་ནི་མིའི་རིགས་ཞེས་པའི་ཚོགས་པ་སྟོབས་
ལྡན་ཞིག་ཡོད་པ་སྟེ་ང་ཚོ་རེད། ང་ཚོས་རིག་སྟོབས་ཀྱིས་རང་བྱུང་ཁམས་ཆེན་མོ་འདི་
ཉིད་འདུལ་སྦྱོང་བྱས་ཤིང་བེད་སྤྱོད་པ་དང་། ཉམ་ཆུང་གི་ཚེ་སྲོག་མང་བོ་བྲན་དུ་
བཀོལ་ཏེ་ས་སྒང་རིལ་བོ་འདིའི་བདག་པོ་དངོས་ནི་ང་ཚོ་རང་ཉིད་ཡིན་པར་རློམ་སེམས་
སྐྱེ་བཞིན་འདུག་ཅིང་། ང་ཚོར་གཞན་དང་ཐུན་མོང་མ་ཡིན་པའི་ལག་ཆ་ཞིག་ཡོད་པ་
ནི་རིག་སྟོབས་ཞེས་པའི་ “དྲག་ཆས་ དེ་རེད། དེ་ཡང་ཡ་ཐོག་གདོད་མའི་དུས་སྐབས་
དེ་ གོས་སུ་ཤིང་ལོ་གྱོན་" པའི་སྐབས་སུ། མིའི་རིགས་ཀྱི་རིག་སྟོབས་ཀྱང་འགུལ་སྐྱོད་
དང་བསམ་གཞིག་མང་བོ་གཏོང་མི་ཤེས་པར་ "དྲང་རྐྱང་” གི་ཚུལ་དུ་གནས་ཡོད་པས།
གཡོ་རྒྱུ་དང་ཧམ་སེམས། བདག་འཛིན་ཐོགས་མེད་པར་སྲོག་ཆགས་གཞན་དག་དང་
འདྲ་མཉམ་གྱི་ངང་ནས་འཚོ་བཞིན་གནས་པ་ཡིན་ཡང་། ཕྱིས་སུ་ང་ཚོར་དཀའ་ཚེགས་
སྣ་ཚོགས་ལ་རྐྱེན་བྱས་ཏེ་ཕན་ཚུན་བརྡ་སྤྲོད་བྱེད་ཀྱི་སྐད་ཆ་དང་ཡིག་རིགས་དར་ཞིང་།
དུས་རྒྱུན་གྱི་འཚོ་བའི་ཁྲོད་ཀྱི་ཉམས་མྱོང་མང་བོ་སྤྱི་བསྡོམས་བྱས་པ་ལ་བརྟེན་ནས་ཚན་
•206-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རིག་དང་ལག་རྩལ་སོགས་དར་ཏེ་སྲོག་ལྡན་གཞན་དག་ལས་རིག་སྟོབས་ཆེས་ཆེར་
འཕེལ་བར་གྱུར་ནས། སྣོད་ཀྱི་འཇིག་རྟེན་དང་བཅུད་ཀྱི་སེམས་ཅན་མང་བོ་མ
སུམ་འཛེམ་མེད་ངང་བདག་བཟུང་བྱས་ཤིང་བྲན་དུ་བཀོལ་མགོ་ཚུགས་པ་རེད། དུས་
མཚུངས་སུ་ད་རུང་མི་རྣམས་སྒེར་གཅོད་ལམ་ལུགས་ཀྱིས་བསླུས་དྲགས་ནས་རིམ་
བཞིན་ཁྱིམ་ཚང་དང་སྡེ་བ། ཚོགས་པ་དང་རྒྱལ་ཁབ་སོགས་བཙུགས་ཏེ་རང་ཉིད་ཀྱི་
སྟོབས་ཤུགས་སྲ་བརྟན་དུ་བཏང་ནས་ཡོད་ཚད་པོ་བཙན་རྒོལ་བྱེད་པའི་དབུ་ཁྱུད་ཐོག་
མར་བྲིས་པ་ཡིན་ནོ།།
དེ་ལྟ་ན་བདག་གིས་ང་ཚོ་མིའི་རིགས་ཀྱིས་གདོད་མ་ནས་ད་ལྟའི་བར་དུ་རང་ཉིད་
ཀྱི་རིག་སྟོབས་ཀྱི་འཇོན་ཐང་བེད་སྤྱད་དེ་སྲོག་ཆགས་རྟུལ་བོའི་རིགས་ཀྱི་ཤ་ཁྲག་ལ་ཚིམ་
མེད་དུ་རོལ་བའི་དམུ་རྒོད་གཏུམ་དྲག་གི་བྱ་སྤྱོད་དང་ཧམ་སེམས་འདིའི་རིགས་ལ་དབྱེ་
ཞིབ་བྱེད་དུས། རང་ཉིད་ཀྱི་བླ་སྲོག་ཏུ་འཕོས་པའི་མིའི་རིགས་ཀྱི་རྣམ་ཤེས་འདིར་
མཐའ་གཅིག་ཏུ་རྒོལ་གཏམ་གཏོང་བར་འདོད་དེ། ང་ཚོའི་ཟུངས་ཁྲག་གི་རྒྱུ་ལམ་ དང་
དོན་ལྔ་སྣོད་དྲུག་པོའི་བར་གསེང་རེ་རེ་ན་བརྣབ་སེམས་དང་གནོད་སེམས་སོགས་ཀྱིས་
འཚང་ཁ་རྒྱུག་ཅིང་། རྣམ་པར་ཤེས་པའི་ཁམས་འདིར་ཡང་མིའི་རིགས་ཀྱི་ནད་ཡམས་
ཏེ་དམུ་རྒོད་ཀྱི་བསམ་བློས་ཡོངས་སུ་ཁྱབ་འདུག ང་ཚོས་མིའི་རིགས་ཀྱི་གཡང་གཞི་
གྱོན་ཏེ་འཇིག་རྟེན་འདིར་སླེབས་པ་ནས་ད་ལྟའི་བར་དུ་སེམས་པ་བདག་འཛིན་གྱིས་
བསླུས་ནས་རང་གི་ལྟོ་རྒྱབ་ཁོ་ནའི་ཆེད་དུ་ཆེས་མཛེས་ཤིང་སྡུག་པའི་རང་བྱུང་ཁམས་
ཆེན་མོའི་གྲུ་ག་རེ་རེ་གཙབ་ཧྲུལ་དུ་བཏང་ནས་རྨོ་ཞིང་དུ་བསྒྱུར་ཅིང་། རང་དབང་
གིས་རྒྱུ་བའི་རི་དྭགས་སྣ་ཚོགས་བཙན་ཐབས་ཀྱིས་སྒོ་ཕྱུགས་སུ་བཏུལ་ཏེ་ཚེ་སྲོག་བཅད་
•207



བདེན་པའི་ལེའུ།
ནས་ཤ་ཁྲག་ལ་རོལ་བ་དང་། དེ་དག་གི་ནུ་ཞོ་དྲོན་མོ་ཕྲུ་གུའི་ཁ་ནས་འཕྲོག་པ་སོགས་
བྱས་ཏེ་ཀླ་ཀློའི་བྱ་སྤྱོད་རྐྱང་རྐྱང་གིས་རང་གི་འཚོ་གནས་ཀྱི་ཁེ་ཕན་ཁོ་ན་གཉེར་བ་ཡིན་
ལ། ཐ་ན་ཡུན་གྱིས་རང་གི་རིགས་སུ་གྱུར་བའི་ཚོགས་ལའང་མངོན་སུམ་འཛེམ་མེད་དུ་
བཙན་རྒོལ་བྱེད་འགོ་ཚུགས་ཤིང་། གཉོམ་ཆུང་གི་མི་རིགས་མང་བོ་དྲག་པོའི་སྒོ་ནས་
དབང་དུ་བསྡུས་ཏེ་ཁྲལ་དང་འུ་ལག་འཇལ་དུ་བཅུག་ནས་དེ་དག་གི་རྔུལ་ཁྲག་གི་འབྲས་
བུར་གྱུར་བའི་རྒྱུ་ནོར་ལ་ལོངས་སུ་སྤྱོད་ཀྱིན་ཡོད་ཚད་རང་ཉིད་ཀྱི་ཡིན་མདོག་ཁ་བོའི་
ངང་ནས་བསྡད་པ་རེད་ཨང་། འདི་ལྟར་བསམས་ཚེ། ངས་མིའི་རིགས་ཀྱི་ནོར་འཁྲུལ་
དང་ཧམ་སེམས་ཀྱིས་བསྐྲུན་པའི་ནག་ཉེས་ཡོད་ཚད་དམར་རྗེན་དུ་མཐོང་ཞིང་། ང་
ཚོའི་སེམས་གཤིས་སུ་སྨིན་པའི་ “འཇིགས་སྐུལ་རིང་ལུགས་ ཀྱི་བྱ་སྤྱོད་ཅིག་ཀྱང་མངོན་
སུམ་དུ་མཐོང་ཡོང་། ད་དུང་ཁ་ནས་ “ཞི་བདེ་དང་དམངས་གཙོ་* གླེང་བཞིན་དྲག་
པོའི་རུ་སྣ་འདྲེན་པའི་དེང་དུས་ཀྱི་སྟོབས་ལྡན་རྒྱལ་ཁབ་མང་བོའི་ཆབ་སྲིད་ཀྱི་གཡོ་སྐྱོམ་
དང་འཁྲུག་ཟིང་སོགས་མཐོང་དུས། ང་རང་མིའི་རིགས་ཀྱི་རྒྱལ་ཁབ་དང་ཚོགས་པ།
གཞུང་སྒེར་གྱི་མི་སྣ་མང་བོར་ལ་སེམས་གཏིང་ནས་ཞེན་ལོག་འབྱུང་འོང་། དེར་མ་
ཟད་ང་རང་ཉིད་ཀྱང་མིའི་རིགས་ཞེས་པའི་ཚོགས་པ་ཆེན་པོ་འདིའི་གྲུབ་ཆ་ཞིག་སྟེ།
ངའི་ལུས་རྟེན་དུ་གྱུར་བའི་ཤ་ཁྲག་གདོས་བཅས་ཀྱི་ཕུང་བོ་འདི་དང་། དེའི་བླ་སྲོག་ཏུ་
གྱུར་བའི་རྣམ་ཤེས་འདི་གཉིས་ཀྱི་འཕྲོད་སྦྱོར་ལ་བརྟེན་ནས་བཤགས་ཐབས་བྲལ་བའི་
སྡིག་པ་ཚབས་ཆེན་མང་བོ་བས༔
་བསགས་ཡོད་པ་ལ་
པ་འདིར་གཞིགས་ཚེ། ངས། ཚམ་ཚོམ་ཅི་
ཡང་མེད་པར་ལུས་སེམས་ཀྱི་འབྲེལ་ཐག་དུམ་བུར་བཅད་དེ། ཡང་བསྐྱར་གནས་
གཞན་ཞིག་ཏུ་ལྷད་མེད་དྭངས་གཙང་གི་གཤིས་ཀ་དང་བྱམས་སེམས་ལྡན་པའི་གཉོམ་
• 208•



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཆུང་ཚུལ་མཐུན་གྱི་ཚེ་སྲོག་ཅིག་གི་སྐྱེ་བ་ལེན་འདོད་དོ།།
གཞན་ཡང་གནའ་སྔ་མོའི་དུས་སུ་མིའི་རིགས་ཀྱི་རྣམ་ཤེས་འདི་ཡང་དམུ་རྒོད་དང་
གཏུམ་དྲག ང་རྒྱལ་དང་ཕྲག་དོག སེར་སྣ་དང་གཡོ་སྒྱུ། ཆགས་སྡང་སོགས་ཀྱི་དྲི་
མས་མ་གོས་པར་ཤེལ་སྒོང་ལྟ་བུ་ཞིག་སྟེ། སེམས་ཀྱི་རང་བཞིན་འོད་གསལ་བ་ ཡིན་
པས། ད་ལྟའི་རྙོག་འཛིང་ཆེ་བའི་དུས་སྐབས་འདི་ལྟ་བུ་མ་ཡིན་པར་མིའི་རིགས་ཀྱི་སྤྱི་
ཚོགས་ནང་བཙན་གནོན་དང་དབང་ཤུགས། འཐབ་རྩོད་དང་འཁྲུག་ལོང་སོགས་
མེད་པར་ཞི་འཇམ་གྱི་ངང་དུ་གནས་ཤིང་ཡོད་ཚད་མཛེས་སྡུག་གིས་ཁྱབ་པ་ཞིག་དང་
ཕན་ཚུན་རོགས་རེས་ཀྱིས་ཁྱབ་པ་ཞིག་ཡིན། སྐབས་དེ་དག་ཏུ་ད་དུང་བདག་ཅག་གི་
སྟོན་པ་དང་ཡེ་ཤུ་མ་ཤི་ཀ་ལྟ་བུའི་རླབས་ཆེན་གྱི་སྐྱེས་བུའང་མང་བོ་བྱོན་མྱོང་སྐད།
མིའི་རིགས་ཀྱི་འཇིག་རྟེན་འདི་ཉིད་བླ་ན་མེད་པའི་དོན་སྙིང་དང་རིན་ཐང་གིས་ཕྱུག་
ཡོད། ཡིན་ནའང་ལོ་ངོ་ཁྲི་ཕྲག་མང་བོའི་རིང་གི་འཚོ་གནས་ཀྱི་དཀའ་ཁག་དང་
དངོས་པོའི་འཕོ་འགྱུར། དུས་ཀྱི་འཕེལ་རིམ་དང་ཡིད་འགྱུར་སྣ་ཚོགས་ལ་རྐྱེན་བྱས་ཏེ་
“དྲི་མ་རྣམས་ནི་གློ་བུར་བ༔ ཞེས་པའི་ལུང་བསྟན་ལྟར། རིམ་བཞིན་ཤེལ་སྒོང་ལྟ་བུའི་ཕྱི་
གསལ་ནང་གསལ་གྱི་སེམས་པ་འདིར་འགྲོ་བ་མིའི་གཤིས་ངན་གྱི་ནད་ཡམས་ཀྱིས་ཆག་
གྲུམ་བཟོས་ཤིང་། བསམ་ངན་སྦྱོར་རྩུབ་ལ་སོགས་པའི་ནག་ནོག་གི་དྲི་མས་སྦགས་ཏེ་
ལེན་ལུགས་མེད་པའི་གནས་སུ་གྱུར་འདུག དཔེར་ན། ང་ཚོས་རང་དང་སྐབས་
མཉམ་པའི་དུས་རབས་འདིའི་མི་རྣམས་ལ་དབྱེ་ཞིབ་ཅུང་ཙམ་བགྱིས་ན། མཐོ་བ་བླ་
མ་དང་དཔོན་པོ། དམའ་བ་མི་སེར་དང་སྤྲང་བོ་སོགས་སྐྱེ་བོ་ཡོད་དོ་ཅོག་གི་ཁྲོད་ན་
སྙིང་ཁམས་བདག་འཛིན་གྱིས་མ་བསླད་པ་ཞིག་ཧ་ལམ་བཙལ་ནས་རྙེད་དཀའ་ཞིང་།
-20g-



བདེན་པའི་ལེའུ།
ངོ་ཚ་ཤེས་ཤིང་ཁྲེལ་དང་ལྡན་པའི་མི་ཞིག་ཕལ་ཆེར་ཡོད་དཀའ་བར་འདུག ང་རང་
འཇིག་རྟེན་འདིར་འཁྱམ་ཉུལ་བྱས་པའི་གོ་རིམ་ཁྲོད་ཐོབ་ཐང་མི་འདྲ་བའི་སྐྱེ་བོ་སྣ་
ཚོགས་ལ་འགྲོགས་ཤིང་འདྲིས་མྱོང་མོད། དེ་དག་གི་ཁྲོད་ན་ང་རང་བསླུ་བྲིད་བྱས་
མྱོང་མཁན་ཧ་ཅང་མང་། ཐ་ན་བདག་གི་ “གྲོགས་པོ་ དང་ • གཉེན་ཉེ་ མང་བོ་ཞིག་
ཀྱང་ཚུལ་འཆོས་ཀྱི་གདོང་འབག་གྱོན་པའི་ངོ་ཚ་ཁྲེལ་མེད་ཏག་ཏག་རེད་དེ། ཁོ་ཚོས་
ཕྱི་ཚུལ་གྱི་རྣམ་པ་ཧ་ཅང་ཚུལ་མཐུན་ཡིན་མདོག་ཁ་བོའི་ངང་མངོན་ལྐོག་གང་རུང་ནས་
ངའི་ཟུངས་ཁྲག་གཞིབས་པ་ཉུང་ཉུང་མིན། དེ་བས། བདག་གིས་ཁོ་ཚོའི་བྱ་སྤྱོད་
འདི་དག་གི་དེ་ཉིད་རེ་རེ་བཞིན་བཀྲལ་ཏེ་ངོས་ཟིན་ཐོབ་ཚེ། མུ་མཐུད་ཕྱོགས་ཞེན་
དང་དུང་ཞེན་གྱི་དབང་དུ་གྱུར་ནས་ཕྱི་ཐག་བསྲིང་མི་འདོད་པར་མཐའ་གཅིག་ཏུ་ཁ་
བྲལ་བཏང་སྟེ་དེ་དག་དང་ཤར་ནུབ་ཏུ་བགྲོད་འདོད། ད་དུང་ཕྱི་གླིང་གི་རྒྱལ་ཁབ་
དག་ཏུ་མི་རྣམས་ཆགས་སྲེད་ཀྱིས་བསླུ ས་དྲགས་ནས་ “ ཁ་དོག་སེར་བོའི་གློག་
བརྙན་” སྣ་ཚོགས་འཁྲབ་པ་དང་སྐྱེས་པ་སྐྱེས་པར་ “ གཉེན་སྒྲིག” བྱེད་པ། ནང་
ལོགས་ཀྱི་གྲོང་ཁྱེར་ག་གེ་མོ་ཞིག་ཏུ་བུད་མེད་འགའ་ཤས་ཀྱིས་ཚ་གདུག་ཆེ་བར་ཁ་
གཡར་ཏེ། ནུ་ཁེབས་དང་རྐང་ཐུང་གཅིག་ཀྱང་མ་གོན་པར་ལུས་པོ་གཅེར་རྗེན་དུ་
ཕུད་ནས་ཁྲོམ་སྲང་དུ་ཉུལ་བ་སོགས་འགྲོ་བ་མིའི་ཀུན་སྤྱོད་ཀྱི་ཟིན་ཐོ་ལས་བརྒལ་བའི་
འཆལ་སྤྱོད་ཀྱི་ལས་ཀ་འདྲ་མིན་མང་བོ་སྤེལ་གྱིན་པ་འདིས་མཚོན་པའི་མིའི་རིགས་
ཀྱི “གསང་རྣམ༔ རེ་རེ་བཞིན་བགྲངས་ཚེ། བདག་གིས་ “མི་ལ་ངོ་ཚ་མེད་ན་ཁྱི༔ ཞེས་
པའི་གཏམ་དཔེ་དེ་དྲན་འོངས། ལར་སྔོན་ཆད་ཡིན་ན་མི་ངན་པའི་དཔེར་ཏུ་འགོད་
པ་ཡིན་ཡང་ད་ལྟ་ཁྱི་ངན་པ འི་དཔེར་མི་བཀོད་ན་འོས་ཤིང་འཚམ་པ་མ་ཡིན་ནམ།
•210-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཁྱི་ལའང་མི་དོ་བའི་མིའི་རིགས་ཀྱི་ཚོགས་ཡ། ཁྱི་ཡིས་ཀྱང་རང་གི་རིགས་མཐུན་གྱི་
ཚོགས་ལ་དེ་ལྟ་བུའི་ངོ་ཚ་ཁྲེལ་མེད་ཀྱི་ལས་ཀ་བྱེད་མི་སྲིད་ཨང་།
ངོ་མ། ད་ལྟའི་སྤྱི་ཚོགས་འདིར་འཇིག་རྟེན་འདིའི་སྟེང་གི་བྱམས་པ་དང་བརྩེ་བ།
བག་ཡོད། ཚུལ་མཐུན། ཁྲེལ་དང་ལྡན་པ་ལ་སོགས་པའི་ཆེས་མཛེས་ཤིང་སྡུག་ལ་
སྙན་ཞིང་འཇེབས་པའི་ཐ་སྙད་འདི་དག་གི་གདགས་གཞིས་སྟོངས་ནས། དེ་དག་གི་
ཚབ་ཏུ་གདུག་རྩུབ་དང་ཧམ་སེམས། ངོ་ཚ་དང་ཁྲེལ་མེད་ལ་སོགས་པའི་ཐ་སྙད་
རྣམས་ཀྱི་བསྟན་པ་ཆེས་ཆེར་དར་འདུག་པས། ང་ཚོས་སྔ་མོ་ནས་རང་ཉིད་ལ་ཚོད་
འཛིན་དང་ལེགས་བཅོས་མ་བྱས་པར་གཞར་ཡང་འདི་ལྟར་སོང་ཚེ། དུས་ནམ་ཞིག་
སྲོག་ཆགས་གཞན་དག་གིས་མིའི་རིགས་ཀྱི་བསམ་བློ་དང་ཀུན་སྤྱོད་སོགས་ལ་འན
སྨོད་ཀྱི་གད་མོ་ལྷང་ལྷང་ད གོད་པའི་སྐབས་ཤིག་ཀྱང་ངེས་པར་ཡོད་སྲིད། འོ། ངས
འདི་ལྟར་བརྗོད་དུས། རང་ཉིད་ཀྱི་གཙོ་སེམས་ཀྱི་མཐའ་རུ་ནག་ཉེས་ཅན་གྱི་སེམས་
བྱུང་དེ་དག་གིས་ཀུན་ནས་བསྐོར་ཅིང་། རང་གི་ལུས་པོ་འདི་ཉིད་ཀྱང་ཐ་ཤལ་གྱི་བྱ་
སྤྱོད་སྣ་ཚོགས་ལ་ཉེ་བར་གོམས་ཡོད་པ་གསལ་ལེར་དྲན་བྱུང་། དེ་བས། བདག་གིས་
རང་ཉིད་མིའི་རིགས་སུ་སྐྱེས་པ་འདི་ནོར་འཁྲུལ་ཞིག་ཏུ་སེམས་ཤིང་། རང་གི་བླ་སྲོག་
གི་ནག་ཉེས་ལ
ས་ལའང་མཐའ་གཅིག་ཏུ་ངོ་ལོག་བྱེད་འདོད། ད་དུང་། མཇུག་མཐར་
བདག་གིས་རང་ཉིད་རྨེག་མེད་དུ་བཏང་སྟེ་མིའི་རིགས་ཀྱི་འཇིག་རྟེན་འདིར་དུས་
གཏན་ནས་ཕྱིར་ལོག་མི་འདོད་ཅེས་ཀྱང་སྨྲ་བར་འདོད་དོ།། ༢༠༠༢ལོའི་ཟླ༡༡པར་བྲིས་སོ།།
(དེ་སྔོན་རྩོམ་ཡིག་འདི་དང་འབྲེལ་ནས་སློབ་གྲོགས་རྟ་ནག་སྐལ་བཟང་ལུང་རིགས་ཀྱིས་བདག་གི་མི་
གཞི་ལ་དགག་པ་ཚ་ནན་བཏང་སྟེ་ཁོར་ཡུག་ཆུང་ཆུང་ཞིག་ཏུ་གྲག་འགུལ་ཆེན་པོ་བསླངས་མྱོང་། དེ་མིན་
ཐེངས་འདིར་རྩོམ་འདིའི་ཁ་བྱང་ལ་འགྱུར་བ་ཕྲན་ཙམ་བཏང་ཡོད་དོ
-311-



བདེན་པའི་ལེའུ།
དྲ་གྲོགས་དགྲ་བཅོམ་པར་སྤྲིངས་པའི་སྐད་ཆ་
དོན་ཚན་གསུམ།
དང་བོ།
ཁྱེད་ཀྱིས་ཡང་བསྐྱར་ངའི་གཏམ་གླེང་དང་བོ་དེར་ཞིབ་ཀློག་ཐེངས་ཤིག་བྱོས་དང་།
ངས་ནི་སྤྱིར་བཏང་གི་རྩོམ་པ་བོ་རྣམས་ལ་ཡོད་པའི་གནད་དོན་ཞིག་ལ་རང་གི་ལྟ་
ཚུལ་ཙམ་ཞིག་གླེང་བ་ལས་གམིགས་བསལ་ཁྱོད་ལ་བསམ་ངན་ཅི་ཡང་བཅངས་མྱོང་
མེད་ཅིང་། དེ་བཞིན་བསམ་གཟས་ཏེ་ཁྱོད་ལ་མི་རུང་བའི་གཏམ་ངན་ལབ་པ་དེ་
འདྲ་ཁྱོན་ནས་མིན། ཡིན་ནའང་ཁྱོད་ཀྱིས་གླེང་གཞི་ལ་གསལ་བོ་ཞིག་མ་བལྟས་བར་
རི་བོང་ཅལ་འདྲོགས་ཀྱི་ཚུལ་གྱིས་འུར་ལངས་ཏེ་ཁ་དང་བོ་གྲགས་འོངས་དུས་
“བདག་ལ་ཕྲག་དོག་མ་བྱེད་”ཟེར་ལ། ཁ་གཉིས་པ་གྲགས་ཚེ་བདག་ལ་“ང་རྒྱལ་ཆེ་ཀི་
དང་། ཁ་གསུམ་པ་གྲགས་ཚེ་ “ཁྱོད་ཀྱི་མགོ་འཕང་མཐོ་ཀིས ཁ་བཞི་བ་གྲགས་ཚེ་
“རང་སྣང་ཆེ་ཀི” སོགས་ཟེར། ང་རང་ཡ་མཚན་པ་ཞིག་
ང་ཡ་མཚན་པ་ཞིག་ལ་བདག་གི་ “ལད་
མོ” ཞེས་པའི་ཚིག་འབྲུ་གཅིག་གིས་འདི་ལྟ་བུའི་སྡིག་མོལ་མང་བོ་ཞིག་ཁུགས་སོང་བ་
དེ་རེད། ངས་ནི་ཕྲག་དོག་བྱེད་ན་རྒྱ་གར་གྱི་ཐེ་ཀོར་དང་རྒྱ་ནག་གི་ལུའུ་ཞུན།
ཡང་ན་ཨ་རིའི་ཧྥུའུ་ཁྲུ་མན་དང་བོད་ཀྱི་བོ་དོང་པཎ་ཆེན་ལྟ་བུ་སོགས་ལ་མི་བྱེད་པར་
དགྲ་བཅོམ་པ་ཁྱོད་ལྟ་བུ་ཞིག་ལ་བྱས་པས་ཡོང་རྒྱུ་ཅི་ཡོད། ཁྱེད་ཀྱིས་ཀུ་རེའང་ལབ་
ཤེས་ཀྱིན་མི་འདུག ང་རང་ད་ལྟ་ཁྱེད་རང་ཅིའི་ཕྱིར་འདི་འདྲའི་འུར་ལངས་
དགོས་དོན་ལ་དོགས་པ་ཟ་གི་འདུག དོན་དམ་བྱེད་ཀྱི་མཚངས་ལ་ཅི་ཞིག་ཕོག་སོང་
•212-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བས་མ་དགའ་བ་ཡིན་ནམ། ཆོས་ལུགས་ཀྱི་ལེགས་བཤད་ནང་ •མཚང་ལ་རྒོལ་བ་
གདམས་ངག་གི་མཆོག་ཡིན་་ ཞེས་པ་ཞིག་གསུངས་ཡོད་པ་དེ་དོན་ཐོག་ཏུ་སྨིན་སོང་
བས་ཡིན། ད་དུང་ཁྱོད་ཀྱིས་ངའི་གླེང་བརྗོད་གསུམ་པ་དེར་གོ་ལོག་བླངས་ཡོད་པ་
ནི་ངོ་མ་དགོད་བྲོ་བ་ཞིག་རེད། ངས་ཧ་ཅང་ཁ་གསལ་བོའི་ངང་ •འདི་ནི་དེང་
སྐབས་ཀྱི་གསར་སྐྱེས་པ་རང་གི་དགེ་རྒན་ལ་ངོ་ལོག་བྱེད་མཁན་ཚོར་གསལ་འདེབས་
ཀྱི་ཚུལ་དུ་ལབ་པ་ཡིན།” ཞེས་པ་ལས་ཁྱོད་ཀྱིས་ང་དགེ་རྒན་དུ་བསྟེན་མྱོང་མིན་ཞིག་
གཏན་ནས་བཤད་ཀྱིན་མེད། མ་ཟད་ཁྱོད་ཀྱིས་ང་ལ་ལད་མོ་བྱེད་ཀྱིན་ཡོད་ཚུལ་
ཞིག་དེ་བས་ཀྱང་གླེང་གིན་མེད་ལ་མ་འོངས་པ་ནའང་གླེང་མི་སྲིད། དེ་ནི་ཁྱོད་ཀྱི་
རང་དབང་རེད། གལ་ཏེ་ཡོད་ནའང་ངས་དགའ་བསུ་ཞུ་ངེས་ཡིན། ཁྱོད་ངོ་མ་
མགོ་འཁྲུགས་འདུག ཁྱོད་ཀྱིས་ལེགས་པར་ཉོན་དང་། བདག་གིས་ཁྱོད་ལ་ཡང་
བསྐྱར་གསལ་བ ཤད་ཐེངས་ཤིག་བྱེད། གླེང་སྟེགས་སུ་རྩོམ་བཀོད་པ་དང་དེར་
དཔྱད་བརྗོད་སྤེལ་བ་སོགས་ནི་གླེང་སྟེགས་ཀྱི་རྩ་བའི་དམིགས་ཡུལ་དང་དེ་བསྒྲུབས་
པའི་ཉིང་དགོས་ཡིན་ལ།- དེ་ནི་ད་དུང་རང་ཅག་གི་རང་དབང་ཞིག་ཀྱང་རེད།
རང་དབང་འདིར་བཀག་འགོག་བྱེད་མཁན་ནི་སྒྱུ་རྩལ་གྱི་འདྲ་བོ་ཡིན་པས། དེ་ལ་
ང་ཚོས་མཐའ་གཅིག་ཏུ་ངོ་རྒོལ་བྱས་ཆོག་གི་རེད། འོན་ཀྱང་འདི་ནི་གླེང་སྟེགས་
ཡིན་པས་ཁྱེད་ཀྱིས་འདིར་རྩོམ་ཡིག་བཀོད་པ་ཡིན་ན་ངེས་པར་དུ་གཏམ་བཟང་ངན་
གཉིས་ཀར་ཉན་དགོས་པ་རེད། དཔེར་ན་མི་ཚེའི་བརྒྱུད་རིམ་ནང་ཟས་ཡག་བཙོག་
གཉིས་ཀ་བཟའ་དགོས་པ་དང་གོས་བཟང་ངན་གཉིས་ཀ་གྱོན་དགོས་པ་ནང་བཞིན་
རེད། རྩོམ་པ་བོ་ཞིག་ཏུ་མཚར་ལོངས་འབྱུང་མིན་ནི་དེའི་བསམ་བློ་རྒྱ་ཆེ་མིན་དང་
བ 213-



བདེན་པའི་ལེའུ།
ཀུ་ཡངས་མིན་སོགས་ལ་ཆེས་ཆེར་རག་ལས་ཡོད་པས། རང་གི་ཁབ་མིག་ལས་དོག་
པའི་བློ་རྒྱུ་དེ་བཅིངས་འགྲོལ་གཏོང་རྒྱུ་ཧ་ཅང་གལ་ཆེན་ཞིག་རེད། དེ་མིན་ཅོལ་
ཆུང་གི་བསམ་བློས་རང་ཉིད་རྟག་ཆད་ཀྱི་མཐའ་ལྟ་བུའི་མི་ཆོས་ཀྱི་གཡང་གཟར་དུ་
འཕེན་སྲིད། དེ་ནི་གལ་ཆེན་ཞིག་ཡིན་པས་སེམས་ལ་ཟུངས་དང་ཁྱོད་ལ་ཕན་ཐོགས་
ཡོད། གལ་ཏེ་སྙིང་གཏམ་འདི་དག་ “ནད་མཁྲིས་པའི་སྨན་ལ་ཞིམ་པོ་མེད། ཤ་ཚ་
བའི་ཚིག་ལ་སྙན་མོ་མེད། ” ཅེས་པའི་དཔེ་རུ་སོང་ཡོད་ན་བཟོད་སྒོམ་བཞེས་རོགས།
མགོ་འཕང་ལོས་མཐོ་འཛམ་གླིང་ཡང་རྩེར་འགྲེང་།།
ང་རྒྱལ་ལོས་ཆེ་གངས་སེང་དཀར་མོའི་རྒྱུད།།
ཕྲག་དོག་རྒྱ་སྟག་དམར་བོར་མི་བྱེད་པར།།
རི་བོང་ཅལ་འདྲོགས་ཤིག་ལ་བྱེད་དོན་མེད།།
ཅེས་པ་ནི་ངལ་གསོ་བའི་བར་སྐབས་ཀྱི་ཚིགས་སུ་བཅད་པའོ།།
གཉིས་པ་
དེ་མིན་ད་དུང་ཤེས་དགོས་པ་ཞིག་ནི། རྩོམ་པ་བོ་དང་ཀློག་པ་བོ། ཟློས་གར་
མཁན་དང་ལྟད་མོ་བ། ཁེ་ལས་པ་དང་འཛད་སྤྱོད་པ་། སྨན་པ་དང་ནད་པ་སོགས་
ནི་ནམ་ཡང་ཕན་ཚུན་ཁ་འབྲལ་ཐབས་མེད་པའི་རྟེན་འབྱུང་གི་འབྲེལ་བས་སྦྲེལ་ཡོད།
དེ་བས་འདི་དག་གིས་ནམ་ཡང་ཕན་ཚུན་གྱི་སེམས་ཁམས་དང་དགའ་ཕྱོགས་ལ་རྒྱུས་
ལོན་དང་དོ་སྣང་བྱེད་དགོས་པ་ཡིན། གལ་ཏེ་ཀློག་པ་བོ་ཞིག་གིས་ཁྱོད་ཀྱི་བརྩམས་
ཆོས་ལ་བསམ་ཚུལ་ཙམ་ཞིག་བརྗོད་པར་ཁྱོད་ལམ་སང་རླུང་ལངས་ཏེ་ “ གུན་གི ཕར་
སོངས། ཕྲག་དོག་མ་བྱེད་ ༤ སོགས་ཟེར་བ་དང་། ཡང་ཀློག་མཁན་གྱིས་ཁྱོད་ལ་
-214 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བསྟོད་བསྔགས་དང་སྐུལ་ལྕག་བྱས་པར་ཁྱོད་ཀྱིས་རྣམ་འགྱུར་ངན་པ་བསྟན་ཏེ་ “ཁྱོད་
ཀྱི་དེ་དག་དགོས་དོན་མེད༔ ཅེས་མཐའ་གཅིག་ཏུ་ཀློག་མཁན་དང་འབྲེལ་བ་གཅོད་གང་
ཐུབ་བྱེད་པ་སོགས་ཕ་རོལ་བོའི་སེམས་ཁམས་ལ་དོ་སྣང་མི་བྱེད་པའི་སྤྱོད་སྟངས་འདི་
དག་ནི། ཕར་དེད་ན་ཁྱོད་རང་རྩོམ་པ་བོར་འགྱུར་བའི་ལམ་གྱི་འགལ་རྐྱེན་ཡིན་པས་
རྗེས་ཕྱོགས་འདིའི་ཐད་ལ་གཟབ་གཟབ་བྱ་རྒྱུ་ནི་ཤིན་ཏུ་གལ་ཆེན་ཡིན། དེ་དོན་རྗེས་
ཕྱོགས་ • ཕོ་ངན་ཚིག་ལ་བསྐུར་བཟློས་དང་རུལ་མའི་རྩམ་པ་ཉིས་འཐག་ བྱེད་མི་
དགོས་པར་གྱིས།
སྟེང་ཕྱོགས་ཕྱོགས་མཚམས་བརྒྱད་དང་འོག་ཕྱོགས་ཀྱི།།
དམྱལ་བ་བར་དོའི་ཁམས་དང་མི་ཡི་ཡུལ།
སྣང་སྲིད་སྲིད་གསུམ་བརྟན་གཡོའི་འཕེལ་འགྲིབ་སོགས།།
གཟི་མིག་མིག་གིས་མཐོང་ཞིང་བརྟགས་ཏེ་སྨྲས།།
ཅེས་པ་འདི་ཡང་ངལ་གསོ་བའི་བར་སྐབས་ཀྱི་ཚིགས་སུ་བཅད་པའོ།།
གསུམ་པ།
གཞན་ལ་ལད་མོ་བྱེད་པ་ནི་སྤྱིར་བཏང་ལས་དང་བོ་བ་སུས་ཀྱང་ཐོག་མར་བརྒྱུད་
མྱོང་བའི་གོ་རིམ་ཞིག་ཡིན་པས། གཞན་གྱིས་ཁྱོད་ལ་ཁྱོས་སུ་ཞིག་ལ་ལད་མོ་བྱེད་ཀྱིན་
ཡོད་ཚུལ་ལབ་པར་ཁྱོད་རང་ལམ་སང་མིག་སྤུ་གཟེངས་དགོས་དོན་གང་ཡང་ཡོད་པ་མ་
རེད། ཁྱེད་ཀྱིས་ལད་མོ་བྱེད་ཀྱིན་ཡོད་པ་ཁས་མི་ལེན་ན་ངས་ཁྱེད་ལ་ཞིབ་མོར་བཤད་ཀི་
ཡིན། ཁྱེད་ཀྱི་ “གཞན་ཕན་ལྷག་བསམ་གཞན་ལས་ལྷག་པ་དང་།། ཐབས་མཁས་ཡང་
དག་ལྟ་བ་རབ་བརྟན་ལ།། མཚན་བཟང་རྒྱལ་མཚན་བ་དན་མཁའ་ལ་ཕྱར།། ཞབས་དག་
-215-



བདེན་པའི་ལེའུ།
འདབ་ལྡན་དཔལ་ལ་གནས་བ་རྨད།'' ཅེས་པའི་ཤོ་ལོ་ཀ་འདིས་གང་ཞིག་ལ་ལད་མོ་
བྱེད་ཀྱིན་ཡོད་ཟེར་ན། རྒྱ་གར་གྱི་སྙན་གཞུང་ལ་ལད་མོ་བྱེད་ཀྱིན་ཡོད་པ་རེད། དེ་
ལས་བསྟན་པའི་བྱ་དཀའ་བའི་རྒྱུན་ལ་ལད་མོ་བྱེད་ཀྱིན་ཡོད་པ་རེད། ད་ལྟ་ཧ་གོ་སོང་
ངམ། ངས་བཤད་པ་ནི་ང་ཚོས་ད་དུང་མུ་མཐུད་དེ་འདི་ལྟར་གཞན་ལ་ལད་མོ་རྐྱང་
རྐྱང་བྱས་ནས་འདུག་པ་ནི་ཡར་ཐོན་དང་འཕེལ་
ང་འཕེལ་རྒྱས་མེད་པའི་རྟགས་ཡིན་པས། ང་
ཚོས་ངེས་པར་དུ་རང་ཉིད་ལ་དབང་བ་ཟེར་ནའང་འདྲ། རང་ཉིད་ཀྱི་ཁྱད་ཆོས་ཡོད་
པའི་སྒྱུ་རྩལ་གྱི་ལམ་ག་ཞིག་འཚོལ་སྙེགས་བྱེད་པའམ་ཡང་ན་གསར་བཏོད་བྱེད་རྒྱུ་ཧ་
ཅང་གལ་ཆེན་རེད་ཅེས་རང་གི་ལྟ་ཚུལ་ཙམ་བརྗོད་པ་ཡིན་པས། ཁྱེད་ལ་ཕོག་ཐུག་
གང་ཡང་བཏང་ཡོད་པ་མ་རེད། ངའི་རེ་བ་ཡིན་ན། ཁྱེད་ཀྱིས་རྗེས་ཕྱོགས་གཞན་གྱི་
སྐད་ཆའི་ཧ་གསལ་བོ་ཞིག་གོ་བར་བྱས་རྗེས་ད་གཟོད་དེ་ལ་ལན་འདེབས་རྒྱུ་སེམས་ལ་
ཟུངས། དོན་མེད་དུ་འུར་ལངས་པས་ཕན་ཐོགས་གང་ཡང་མེད་པའི་ཁར་མ་བསམས་
ས་ནས་དོན་དག་གཞན་པ་མི་འབྱུང་བའི་ངེས་པའང་མེད། དཔེར་ན་བོད་ཀྱི་གཏམ་
དཔེར། རླུང་ལ་གཤོག་པ་མེད་པར་ནམ་མཁའ་འུར་གྱིས་བཀང་། ཚིག་ལ་རྩི་བ་མེད་
པར་མི་སེམས་སྡུག་ལ་གཏད། ཅེས་པ་ལྟར་རེད།
མི་སྙན་སྡིག་མོལ་གཞན་ལ་ཆར་ལྟར་འབེབས།།
རྩོམ་རྩལ་ཞན་ཡང་རྩོམ་ཡིག་ངོམ་ལ་དགའ།།
ནང་གི་དགྲ་བོ་གཅིག་ཀྱང་མ་བཅོམ་པར།།
དགྲ་བཅོམ་ཕྱི་གོས་གྱོན་པ་ཨེ་མ་མཚར།།
སེམས་བསྐྱེད་མ་བསྒོམས་བྱུང་ཆུབ་མི་འགྲུབ་ཅིང་།
-116-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཚོགས་བསགས་མེད་པར་སངས་རྒྱས་མི་ཐོབ་པས།།
འདྲ་བཅོམ་མིང་གི་ཆོ་ལོ་རེག་འདོད་ན།།
རང་སེམས་དགྲ་བོ་དེ་དག་ཐོག་མར་ཆོམས།།
ཞེས་པ་ནི་མཇུག་ཏུ་སྨྲས་པའི་སེམས་གཏམ་མོ།།
-217-



བདེན་པའི་ལེའུ།
དྲ་གྲོགས་ས་དཀར་བོ་ལགས་ལ་ཞུས་པ།
ནང་བའི་ལུགས་ལ་ཆོས་ཐམས་ཅ་
ཅད་སྟོང་བ་ཉིད་ལས་མ་འདས་པས
པ་འདས་པས་ན། དེའི་ནང་
ཚན་གྱི་གྲུབ་མཐའ་སྨྲ་བ་སོ་སོས་ཀྱང་དེ་ལྟར་དུ་འདོད་ཀྱིན་ཡོད་པར་ང་ཚོས་རྩོད་པ་
བྱེད་མི་དགོས་ཏེ། སྔོན་ཆད་བདག་ཅག་གི་སྟོན་པས། མདོ་སོགས་ལས། ཆོས་ཐམས་
ཅད་སྟོང་བ་ཉིད་དེ་ཞེས་ཡང་ཡང་བཀའ་བསྩལ་བ་དང་། དེ་བཞིན་ཕྱིས་ཀྱི་མཁས་གྲུབ་
མང་བོས་ཀྱང་དེ་ལྟར་དགོངས་ཀྱིན་ཡོད་དེ། ཇི་སྐད་དུ། དཔལ་མགོན་འཕགས་པ་ཀླུ་
སྒྲུབ་ཀྱི་ཞལ་ནས། གང་ཕྱིར་རྟེན་འབྱུང་མ་ཡིན་པའི། ཆོས་འགའ་ཡོད་པ་མ་ཡིན་པ།
དེ་ཕྱིར་སྟོང་བ་མ་ཡིན་པའི།། ཆོས་འགའ་ཡོད་པ་མ་ཡིན་ནོ།།ཞེས་དང་། ཡང་འཕགས་
པ་ལྷའི་བཞི་བརྒྱ་བའི་ནང་དུ། འདི་ཀུན་རང་དབང་མེད་པ་སྟེ།། དེས་ན་བདག་ནི་
ཡོད་མ་ཡིན།།ཞེས་དང་། དེ་བཞིན་རྒྱལ་དབང་ཕྱག་ན་པདྨོ་མཆོག་གིས་ཀྱང་། སྟོང་བ་
ཉིད་ཀྱི་ལྟ་བ་འདི་འཁོར་བ་ལས་ཐར་འདོད་ཀྱི་བསམ་པས་ཟིན་པའི་ངང་ནས་ཉམས་སུ་
བླངས་པ་ཡིན་ན། སྲིད་པ་འཁོར་བ་ལས་གྲོལ་བའི་རྒྱུ་བྱེད་པ་དང་། བྱང་ཆུབ་ཀྱི་
སེམས་ཀྱིས་ཟིན་པར་བྱས་ན་རྫོགས་པའི་སངས་རྒྱས་ཐོབ་པའི་རྒྱུ་བྱེད་པ་ཡིན། ལྟ་བ་
འདི་ནི། ཉན་རང་བྱང་སེམས་ཀྱི་ཐེག་པ་གསུམ་གྱི་ཐུན་མོང་གི་རྒྱུ་ཡིན་པས། འདི་
རང་གི་མ་དང་མཚུངས་པར་སྦྱར་བ་ཡིན། ཞེས་གསུངས་ཡོད་པས་ན། ཆོས་ཐམས་
ཅད་ཀྱི་གནས་ལུགས་མཐར་ཐུག་པ་དེ་རྟེན་འབྱུང་སྟོང་ཉིད་དུ་འདོད་པའི་ལྟ་བ་འདི་
རང་སྡེའི་གྲུབ་མཐའ་ཁག་གི་བཞེད་ཚུལ་ཡིན་ལ། དེ་ནི་གནས་ལུགས་ཀྱིས་ཐག་བཅད་
-218-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
པ་ཞིག་ཡིན་ཕྱིར་ཆོས་ལུགས་དང་གྲུབ་མཐའ་གང་ལ་གཏོགས་ཀྱང་དོན་དངོས་སུ་ཁས་
ལེན་རིགས་པའི་ལྟ་བ་ཡང་དག་པ་ཞིག་ཏུ་གྲུབ་ཡོད། དེ་བཞིན་གྲུབ་མཐའ་སོ་སོའི་
ལུགས་ལ་རྟེན་འབྱུང་འདོད་པ་གཅིག་མཚུངས་ཡིན་ནའང་དེའི་གོ་དོན་འཇོག་ཚུལ་ལ་
ཁྱད་པར་ཅུང་ཟད་ཡོད་པ འང་ཞོར་དུ་ཤེས་དགོས་པ་ཞིག་སྟེ། སེམས་ཙམ་པས་ནི་
རྟེན་འབྱུང་གི་གོ་དོན་རྒྱུ་རྐྱེན་ལ་བརྟེན་ནས་བྱུང་བའི་འདུས་བྱས་ཁོ་ན་ལ་འཇོག་པ་
དང་། དབུ་མ་རང་བརྒྱུད་པས་རང་གི་ཆ་ཤས་ལ་བརྟེན་ནས་བཏགས་པ་ལ་འཇོག་
པས། རྟག་མི་རྟག་གི་ཆོས་ཐམས་ཅད་
'་ཅད་ལ་ཁྱབ་པ་དང་། དབུ་མ་ཐལ་འགྱུར་བས་རང་
རྒྱུད་པས་འདོད་པའི་གོ་དོན་གྱི་སྟེང་དུ་ད་རུང་ཆོས་ཐམས་ཅད་ལ་ཁྱབ་པ་དང་། དབུ་
མ་ཐལ་འགྱུར་བས་རང་རྒྱུད་པས་འདོད་པའི་གོ་དོན་སྟེང་དུ་ད་རུང་ཆོས་ཐམས་ཅད་
རྟོག་པས་བཞག་པའམ་བཏགས་པ་ལ་བརྟེན་ནས་འབྱུང་བའམ་གྲུབ་པར་བཞེད་ཀྱིན་
ཡོད། རང་ལུགས་དེ་དག་གང་ཡིན་ཡང་མཐར་དེད་ན་ཟབ་མོ་སྟོང་བ་ཉིད་ཀྱི་ལྟ་
བའམ་ཐུབ་པའི་དགོངས་པ་ཡང་དག་པ་དེ་ཉིད་ཁོང་དུ་ཆུད་པར་གྲོགས་བྱེད་པའི་རྨད་
དུ་བྱུང་བའི་རིགས་པ་ཡིན་པས་ན། འདི་དག་གི་འགྲེལ་ཚུལ་གང་ཡིན་ཡང་ཧ་ཅང་གལ་
ཆེན་པོ་ཡིན་ལ། དེ་དག་རེ་རེ་བཞིན་བརྟག་ཅིང་དཔྱད་པའི་སྒོ་ནས་ཉམས་ལེན་དང་
བློ་སྦྱོང་མི་བྱེད་པར་ལྟ་བ་ཆིག་རྐྱང་ཞིག་མཁྲེགས་འཛིན་དང་དེ་ལ་རྩོད་པས་ཉིན་མཚན་
འདའ་བར་བྱས་ནས་བསྡད་པ་ཡིན་ན་སྟོན་པའི་དགོངས་པའི་མཐིལ་ཡང་དག་པ་ཞིག་
རྟོགས་རྒྱུ་དཀའ་མོར་འགྱུར་བ་ཡིན་ཏེ། ཇི་སྐད་དུ།
སྣང་བ་རྟེན་འབྲེལ་བསླུ་བ་མེད་དང་།།
སྟོང་བ་ཁས་ལེན་བྲལ་བའི་གོ་བ་གཉིས།།
21s-



བདེན་པའི་ལེའུ།
ཇི་སྲིད་སོ་སོར་སྣང་བ་དེ་སྲིད་དུ།།
ད་དུང་ཐུབ་པའི་དགོངས་པ་རྟོགས་པ་མེད། ཅེས་དང་། ཡང་།
ནམ་ཞིག་རེས་འཇོག་མེད་པར་ཅིག་ཅར་དུ།།
རྟེན་འབྲེལ་མི་བསླུར་མཐོང་བ་དེ་ཉིད་ནས།།
ངེས་ཤེས་ཡུལ་ཀྱི་འཛིན་སྟངས་ཀུན་ཞིག་ན།།
དེ་ཚེ་ལྟ་བའི་དཔྱད་པ་རྫོགས་པ་ལགས། ཞེས་གསུངས་པ་ལྟར་རོ།
-120-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཁུ་སིམ་པོའི་བསམ་གཞིག་བྱེད་སྟངས་ཤིག
༼རྩོམ་པ་བོའི་གཏམ། རྩོམ་ཡིག་འདི་ནི་སྔོན་ཆད་སློབ་གྲོགས་ས་དམར་བའི་དེབ་ཀྱི་མཇུག་བྱང་དུ་བྲིས་པ་
ཞིག་ཡིན་ལ། འདས་ལོར་སློབ་གྲོགས་ཁོང་སྐུ་གཤེགས་སོང་བས། འདིར་ཆེད་དུ་ཁོང་ལ་མྱ་ངན་དང་རྗེ་
ས་དྲན་གྱི་ཞུ་སླད་དུ་རྩོམ་དེབ་འདིའི་ནང་བསྡུས་པ་ཡིན༽
གསར་སྐྱེས་གྲྭ་བཙུན་རྩོམ་པ་བོ་ས་དམར་དཀོན་མཆོག་ལགས་ནི་བདག་དང་གྲུལ་
ཤར་གཅིག་པའི་སློབ་གྲོགས་ཡིན་པས། ང་རང་ཁོའི་གཤིས་ཀ་དང་ཀུན་སྤྱོད། བསམ་
གཞིག་གཏོང་སྟངས་དང་གསར་རྩོམ་བྱེད་ཚུལ་སོགས་དུས་རྒྱུན་གྱི་འགྲོ་འདུག་སྤྱོད་
གསུམ་དང་ལོ་རྒྱུས་གང་གི་ཐད་གཞན་ལས་ཆ་རྒྱུས་ཟབ་མོ་ཡོད།
ཁོའི་ཕ་ཡུལ་ནི་ཀན་སུའུ་ཞིང་ཆེན་གྱི་མངའ་ཁོངས་ཅོ་ནེ་རྫོང་གི་ས་དམར་ཐ་ལུང་
སྡེ་བ་ཡིན་ལ། སྤྱི་ལོ་༡༩༧༩ལོའི་དབྱར་གཞུང་གི་མེ་ཏོག་ཁྲོད་ནས་ཁོ་རང་འཇིག་རྟེན་
འདིའི་མགྲོན་པོར་བསླེབས་ཤིང་། ཆེས་ཐོག་མའི་ལྷད་མེད་ཀྱི་ངུ་སྐད་དྭངས་མོས་
བྱམས་ལྡན་གྱི་ཕ་མ་གཉིས་པོ་བརྩེ་བ་ཁྲི་ཕྲག་གི་མཚོ་ཀློང་དུ་བསྐྱལ། དེ་དུས། ཁོའི་ཆུ་
ཤེལ་གྱི་འདྲེན་བྱེད་ཟུང་གི་ལམ་དུ་འཇིག་རྟེན་ནི་ཆེས་མཛེས་སྡུག་ལྡན་པའི་མེ་ཏོག་རྐྱང་
རྐྱང་གི་ཡུལ་གྲུ་ཞིག་ཏུ་སྣང་ཡོད། ལོ་ཟླ་དང་དུས་ཚོད་ཀྱི་འཁོར་སྐྱོད་ཁྲོད་ནས་ཁོ་རང་
རིམ་བཞིན་བདེ་འཇགས་ངང་འཚར་ལོངས་བྱུང་སྟེ་རང་ལོ་བརྒྱུད་ལ་སོན་ཙམ་ནས་
ཡབ་ཡུམ་གཉིས་ཀྱི་གསེར་མདོག་གི་དད་འདུན་ཁུར་ཏེ་ངུར་སྨྲིག་གི་འཇིག་རྟེན་ཞིག་ཏུ་
-221-



བདེན་པའི་ལེའུ།
འགྲུལ་བཞུད་བྱས་ཤིང་རྒྱུ་གླིང་དང་དུང་ཆེན་གྱི་རོལ་དབྱུངས་ཁྲོད་ནས་ཤམ་བྷ་ལར་
སྨོན་ལམ་འདེབས་ཀྱིན་ཡིད་ཆེས་ཀྱི་རླུང་རྟ་མཐོ་རུ་སྤུར། གསེར་ཏོག་དང་རྒྱ་ཕིབས་
ཀྱི་རྔམ་བརྗིད་མཐོང་ཐེངས་རེ་རེར། འོད་ཟེར་གྱི་བཀྲག་མདངས་རྣོན་པོས་ཁོའི་
སེམས་ཁམས་ལ་རྟོགས་སད་ཀྱི་ཚེ་འབར་སྒྲོན་པས། ཁོས་སྔ་ཕྱིར་གུས་རྟགས་ཀྱི་བརྩོན་
པ་ལྷུར་བླངས་ཏེ་ཡོངས་གྱི་དགེ་བའི་བཤེས་གཉེན་ཆེན་མོ་ཨ་ཁུ་བསམ་འགྲུབ་ཚང་དང་
རྔོག་རྒྱུད་འཇམ་དབྱངས་འཕྲིན་ལས་སོགས་ཀྱི་མདུན་ནས་སུམ་རྟགས་དག་གསུམ་དང་
སྙན་ངག རྩིས་སོགས་ཐ་སྙད་རིག་གནས་སྐོར་གྱི་གཞུང་ལུགས་སྣ་ཚོགས་ལ་སྦྱོང་བ་
བྱས་ནས་ཤེས་རིག་གི་རྒྱལ་ཁམས་འགྲིམ་པར་ཐོག་མའི་བློས་བསླང་གི་ས་བོན་བསྐྲུན།
འགྲུལ་བཞུད་ཀྱི་ལམ་དུ་ཆས་པ་ནས་བཟུང་ཁོའི་མིག་མདུན་དུ་སྣང་བ་ནི། མཐོ་སྒང་
གི་རི་སུལ་ན་འཚོ་བའི་རྗེས་ལུས་ཀྱི་མི་རིགས་ཤིག་གི་འགུལ་སྟངས་ཡིན་ལ། མཐའ་
འཁོར་དུ་སྣང་བ་ནི་སྔོན་ཐོན་གྱི་མིང་བྱང་ཁུར་བའི་མི་རིགས་གཞན་དག་ཡིན་པས།
ལྡོག་ཏུ་མེད་པའི་རིགས་ཞེན་གྱི་ན་ཟུག་ཅིག་གིས་བསྐུལ་ཏེ་ཁོའི་མདུན་སྐྱོད་ཀྱི་གོམ་པའི་
འདེགས་འཇོག་རེ་རེས། ཆེས་ཐོག་མའི་ཕུགས་བསམ་གྱིས་བསྐྲུན་པའི་རྡོག་ཁྲེས་མང་བོ་
ཞིག་ཁུར་ནས། རྒྱང་རིང་གི་རྨ་ཆེན་གངས་རིའི་ཉེ་འདབས་དང་རྨ་ཀླུང་སྔོན་མོའི་
འགྲམ་ངོགས་ཀྱི་འོད་ཟེར་འཕྲོ་བའི་གླིང་ཀ་སྟེ་གངས་ལྗོངས་འཇིགས་མེད་ཤེས་རིག་
ནོར་བུའི་གླིང་དུ་སླེབས་བྱུང་། དེ་ནི་༡༩༩༩ལོའི་སྟོན་མཇུག་ཅིག་སྟེ་སྐབས་དེར་ང་ཚོ་
རྒྱུགས་འབྲས་ལྟར་འཛིན་གྲྭ་གཅིག་ཏུ་ཁེལ་ནས་མཉམ་དུ་སློབ་སྦྱོང་བྱེད་པའི་སྐལ་བ་
ལྡན་པར་གྱུར། དེ་དུས་ང་རང་ཁོར་ཆ་རྒྱུས་ཅི་ཡང་མེད་ཀྱང་ཕར་ལྟོས་ཚོད་ཀྱིས་ཁོ་ནི་
ལང་ཚོ་དར་ལ་བབ་ཅིང་བློ་རིག་དང་སྤྱང་གྲུང་འཛོམས་པ། སློབ་སྦྱོང་ལ་མོས་པ་ཟབ་
༩་
•222-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཅིང་མ་འོངས་པའི་ཐུགས་བསམ་ལ་ཡིད་ཆེས་ཀྱིས་ཁེངས་པ། ཞི་དུལ་བག་ཡོད་ཀྱི་འགྲོ་
སྟངས་ཆགས་པའི་གྲྭ་གཞོན་ཡ་རབས་ཤིག་ཏུ་སྣང་བས། ཁོས་བདག་ལ་ཐོག་མ་ཉིད་
ནས་རང་ཉིད་ཀྱིས་མིག་དཔེ་དང་སློབ་སྦྱོང་བྱེད་སའི་སློབ་གྲོགས་བཟང་བོ་ཞིག་ཡིན་
པའི་བག་ཆགས་བསྐྲུན་སོང་། དཀའ་ཚེགས་ཆེ་བའི་སློབ་གླིང་གི་ལོ་ངོ་བཞིའི་རིང་ལ་ང་
ཚོས་བརྩེ་སེམས་དང་མཐུན་འབྲེལ་གྱི་ལག་རྡང་སྦྲེལ་ཏེ་ཤེས་རིག་གི་ཞིང་ཁམས་སུ་
འགྲུལ་བཞུད་བྱས་པའི་གོ་རིམ་ཁྲོད་དུ་ངེད་གཉིས་རིམ་བཞིན་ཕན་ཚུན་ལ་ཆ་རྒྱུས་ཇེ་
ཟབ་ཏུ་གྱུར་བོས། ངས་ཁོའི་དུས་རྒྱུན་གྱི་འགྲོ་སྟངས་དངོས་དང་བདག་གི་ཆེས་ཐོག་
མའི་མཐོང་སྣང་གཉིས་ཀྱི་བར་ལ་མཚུངས་རྟགས་ཟབ་མོ་རྙེད།
ང་ཚོའི་སློབ་གླིང་འདི་རུ་སློབ་གྲྭ་ཞིག་གི་ཚད་གཞིའི་སྟེང་ནས་བཤད་ན་རྩོམ་རིག་
གི་ཁོར་ཡུག་ཅུང་བཟང་བོ་ཆགས་ཡོད་པས། སྔ་ཕྱིར་སྙུག་ཐོགས་པ་མང་བོ་བྱུང་དང་
འབྱུང་བཞིན་ཡོད་ཅིང་རྩོམ་རིག་སྐོར་གི་དཔེ་དེབ་དང་ཚགས་པར་མང་བོ་འགྲེམ་སྤེལ་
བྱས་ཡོད། ཁོར་ཡུག་གི་མཛེས་སྡུག་དང་རྐྱེན་མང་བོའི་བསླུ་བྲིད་སོགས་ཀྱི་དབང་གིས་
སློབ་མ་རྣམས་རྩོམ་རིག་སྒྱུ་རྩལ་གྱི་ལམ་དུ་སྐྱོད་པར་སྤྲོ་སྣང་ཧ་ཅང་ཆེ་ལ། དེའི་ཕྱོགས་
སུ་གཞོལ་མཁན་མང་བས་ཞིང་ཆེན་རིམ་པའི་དུས་དེབ་དང་ཚགས་པར་མཐོ་གྲས་
རྣམས་ཀྱི་སྟེང་དུའང་ཁོ་ཚོའི་བརྩམས་ཆོས་འགྲེམ་སྤེལ་བྱས་པའི་གྲངས་འབོར་མཐོ་རུ་
སླེབས་ཡོད་ཅིང་། སློབ་གྲོགས་ཁ་ཤས་ལ་རྩོམ་རིག་སྐོར་གྱི་བྱ་དགའ་ཡང་ཐོབ་མྱོང་།
སློབ་མ་རྣམས་ལ་མཚོན་ན་སྐབས་བབ་སྦྱང་བྱ་སྣ་ཚོགས་ཀྱི་ཀློང་ནས་རྩོམ་ཡིག་འབྲི་སྦྱོང་
བྱེད་རྒྱུ་ནི་དངོས་གནས་དཀའ་ཚེགས་ཆེ་བས། ལོ་ཁ་ཤས་ཀྱི་རིང་ལ་ཁོ་ཚོས་དེ་ལྟ་བུའི་
གྲུབ་འབྲས་ཆེན་པོ་ལེན་ཐུབ་པ་ནི་ངོ་མ་ཧ་ལས་པ་ཞིག་དང་བསྔགས་བརྗོད་བྱེད་འོས་
•223•



བདེན་པའི་ལེའུ།
པ་ཞིག་རེད། སློབ་གྲོགས་ས་དམར་དཀོན་མཆོག་ཁོའང་འདི་ལྟ་བུའི་རྩོམ་རིག་གི་ཁོར་
ཡུག་བཟང་བོ་ཞིག་ནས་འཚར་ལོངས་བྱུང་བའི་གསར་སྐྱེས་སྙུག་ཐོགས་པ་ཞིག་སྟེ་
ཁོས་གཙོ་ཆེར་སྐབས་བབ་ཀྱི་སྦྱང་བྱ་ཚད་མ་དང་སྒྲ་རིག་པ། རྫས་འགྱུར། དངོས་
ལུགས། གློག་རྩིས། རྒྱ་ཡིག དབྱིན་ཡིག་སོགས་ལ་ཤུགས་རྒྱག་བཞིན་སློབ་གསེང་
དང་ངལ་གསོའི་ཉིན་མོ་བེད་སྤྱད་ནས་རྩོམ་ཡིག་འབྲི་སྦྱོང་བྱས་པ་ཡིན་ལ། སྔ་ཕྱིར་
བོད་ནང་གི་དཔེ་དེབ་ （གུར་ཀུམ་ཆུན་པོ》དང༌（ཙོང་ཁའི་གཟི་འོད》སོགས་དང་
（ཀན་ལྷོའི་གསར་འགྱུར》(རྨ་ལྷོའི་ཚགས་པར》 (ན་ཆུང་ཚགས་པར》སོགས་གསར་
ཤོག་ཁག་གི་སྟེང་དུ་སྙན་ངག་དང་ལྷུག་རྩོམ་བཅུ་ཕྲག་ཁ་ཤས་འགྲེམ་སྤེལ་བྱས་མྱོང་།
ཁོས་དུས་རྒྱུན་བཤད་རྒྱུར་ “ ངོས་རྗེས་ལུས་དང་རྨོངས་འཐོམ་གྱི་མི་རིགས་འདིའི་ཆེད་
དུ་སྙན་ངག་འབྲི་བ་ཡིན” ཟེར། སློབ་གླིང་སློབ་མ་ཞིག་ལ་འདི་ལྟ་བུའི་རླབས་ཆེན་གྱི་
བསམ་བློ་ཡོད་པ་དང་གསར་སྐྱེས་སྙུག་ཐོགས་པ་ཞིག་ལ་ཁོ་རང་གི་ལྷུག་རྩལ་ལས་བརྒལ་
པའི་ཕུགས་བསམ་འདི་འདྲ་ཡོད་པ་ནི་ང་ཚོའི་མི་རིགས་འདིར་མདུན་སྐྱོད་ཀྱི་རེ་བ་ཡོད་
པའི་མཚོན་བྱེད་ཅིག་ཡིན་པས་དངོས་གནས་དགའ་འོས་པ་ཞིག་རེད། ཁོས་ནམ་རྒྱུན་
རྩོམ་ཡིག་འབྲི་དུས་སེམས་པ་རྣལ་དུ་ཕབ་ནས་ཁུ་སིམ་པོར་བསམ་གཞིག་གཏིང་ཟབ་མོ་
བཏང་རྗེས་ད་གཟོད་དགའ་སྐྱོ་ཆགས་སྡང་གི་ཚོར་བ་རེ་རེ་སྙུག་རྩེར་འདྲེན་པ་ཡིན་ལ།
ཁུ་སིམ་པོའི་བསམ་གཞིག་བྱེད་སྟངས་ལས་མངོན་པའི་ཡིད་ཀྱི་འགྱུར་བ་དེ་ཉིད་མེ་རི་
བཞིན་བརྗོད་དོན་གྱི་གཏིང་རིམ་ན་ཁོལ་གྱིན་ཡོད། ད་དུང་། ཁོའི་ལྷད་མེད་དྭངས་
གཙང་དང་། བབ་ཆགས་ཀུན་མཐུན་གྱི་གཤིས་ཀ ཧ་ཅང་ཁུ་སིམ་པོའི་འགྲོ་སྟངས་
སོགས་བརྩམས་ཆོས་ཀྱི་ངོས་དང་ཟུར་གང་རུང་ན་ཕྱིར་མཚོན་བྱས་འདུག་པས། ཁོའི་
•224 •



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
བརྩམས་ཆོས་བཀླགས་ཚེ་ཁོ་རང་མི་ཅི་འདྲ་ཞིག་ཡིན་པ་གསལ་བོར་རྟོགས་ཐུབ་ལ།
དེ་ལས་ཀྱང་ཚད་མཐོན་པོའི་ལམ་ནས་བཤད་ན། ཁོ་དང་བརྩམས་ཆོས་གཉིས་ཆུ་ལ་
ཆུ་བཞག་པ་ལྟར་ངོ་བོ་དབྱེར་མེད་དུ་སྣང་བ་སོགས་ “རྩོམ་པ་བོ་དང་བརྩམས་ཆོས་དོ་
མཉམ་དགོས་ པའི་རྩ་དོན་དེ་ཉིད་མངོན་གསལ་དུ་བརྩི་སྲུང་བྱེད་ཐུབ་འདུག་སྙམ་
ད་ལྟ་ང་ཚོས་དཀའ་ཚེགས་ཆེ་བའི་སློབ་གླིང་གི་ལོ་ཟླ་རེ་རེ་ཐར་བཀླགས་ཚར་ཏེ་
སློབ་མཐར་ཕྱིན་རྒྱུར་གྲ་སྒྲིག་བྱེད་ཀྱིན་པའི་སྦྱང་ཡིན་ལ། སློབ་གྲོགས་ས་དམར་དཀོན་
མཆོག་ལགས་ཀྱིས་ཀྱང་ཉེ་ཆར་ལོ་ཤས་ནང་བྲིས་པའི་རྩོམ་ཡིག་སྐོར་ཞིག་ཕྱོགས་སྒྲིག་
བྱས་ནས་ （གཞན་དང་ལྷན་དུ) (ངང་བ་སེར་བོའི་མིག་ཆུ》ཞེས་པའི་དཔེ་དེབ་འདི་
ཉིད་མཐར་ཕྱིན་དྲན་རྟེན་གྱི་ཚུལ་དུ་པར་སྐྲུན་འགྲེམ་སྤེལ་བྱས་པ་ཡིན། དེབ་འདིའི་
ནང་གི་ཁོའི་བརྩམས་ཆོས་རྣམས་ཀྱི་བརྗོད་བྱ་གཙོ་བོ་ནི། མི་རིགས་ལ་བཅངས་པའི་
ལྷད་མེད་ཀྱི་བརྩེ་བ་དང་གདུང་སེམས། དེའི་ཆེད་དུ་བཏོན་པའི་རེ་བ་དང་བསམ་
འཆར་སོགས་ཡིན་ཞིང་། དེ་ལས་གཞན་མིའི་རིགས་ཀྱི་སྤྱི་ཚོགས་ལས་མངོན་པའི་
མངར་སྐྱུར་ཁ་གསུམ་གྱི་རོ་བྲོ་སྣ་ཚོགས་དང་། རྩོམ་པ་བོ་རང་སྒེར་གྱི་ཕུགས་བསམ་
དང་འཚོ་བར་བཟུང་བའི་རྣམ་འགྱུར། མི་ཚེའི་ལྟ་བ་དང་བསམ་བློ་སོགས་སེམས་ཁོང་
གི་དགའ་སྐྱོ་ཆགས་སྡང་གི་ཚོར་འདུ་སྣ་ཚོགས་རེ་རེ་བཞིན་ཀློག་མཁན་གྱི་སྤྱན་ལམ་དུ་
བསྟར་འདུག་སྟེ་ཁོས་ (རྒྱང་རིང་གི་ཨ་མ བསམ་བཞིན་ (སེམས་ཀྱི་དབྱངས་རྟ） རེ་རེ་
རྣོ་སྦྲེང་བཞིན་ན་ཟུག་གིས་དཀྲོལ་ཏེ་ :ང་དང་ཉི་མའི་བར་ཐག༔ གི་རྒྱ་ཁྱོ ན་གླེང་ཞིང་།
（སློང་མོ་བ༔ཚོའི་སྣང་བརྙན་ཀློག་བཞིན་ （ས་སྲོད་ཀྱི་འཆར་ཡན༔ ལྟ་བུའི་ （འགྲུལ་
བཞུད་ཐེངས་ཤིག༔ བྱས་པའི་གོ་རིམ་ཁྲོད་དུ། ཁ་དོག་སྣ་ཚོགས་ཀྱིས་གྲུབ་པའི་འཇིག་
-125-



བདེན་པའི་ལེའུ།
རྟེན་གྱི་མཐོང་སྣང་གསར་བ》མང་བོའི་གསང་བ་རྒུམ་སྟེ། （མྱ་ངན་གྱི་རིན་
ཐང） གླེང་ཚར་རྗེས་（འཁྱམ་པོའི་སྐྱིད་གླུ》ལེན་བཞིན་འགྲོ། ད་དུང་ཁོས་སྙན་ངག་གི་
(གྲོང་ཚོ་ཆུང་ཆུང་》ཞིག་ནས་ （སློབ་མའི་འཚོ་བ》ལས་རྙེད་པའི་（རྒྱ་སེ་མེ་ཏོག》གི་
ཆུན་པོ་རེ་རེ་ （སེམས་ཀྱི་སྐྱེས་ཆུང）བཞིན་ང་ཚོར་དྲན་རྟེན་དུ་བཞག་སྟེ། མུ་མཐུད་དུ་
（དབྱངས་ཅན་མ） ལྟ་བུའི་མཛེས་སྡུག་རུམ་ནས་རྒྱང་དུ་ཆས་འགྲོ། འདི་ལྟར་ཁོའི་
བརྩམས་ཆོས་མང་ཤོས་ཀྱི་བརྗོད་དོན་ཧ་ཅང་ལེགས་ཤིང་། མཚོན་ཐབས་དང་སྒྱུ་རྩལ་
སོགས་ཀྱི་ཆ་ནས་ཀྱང་སློབ་གླིང་སློབ་མ་ཞིག་གི་ངོས་ནས་བཤད་ཚེ་བསྔགས་བརྗོད་དང་
གདེང་འཇོག་བྱེད་འོས་པའི་གནས་སུ་མཆིས་པས། སྙུག་ཐོགས་པ་ཁ་ཤས་བཞིན་དཔེ་
དེབ་རེ་འགྲེམ་སྤེལ་བྱས་རྗེས་མེ་ཐོག་ལ་ཆུ་བླུགས་པ་ལྟར་དལ་ཅག་གེར་མི་སྡོད་པར།
གཞར་ཡང་རྩོམ་རིག་གི་རྒྱལ་ཁམས་ཡུན་གྱིས་འགྲིམ་ཚེ་སྒྱུ་རྩལ་གྱི་གསང་གནས་རྙེད་
པར་ཐག་དེ་འདྲ་མི་རིང་ངོ་།།
མཇུག་མཐར་བདག་གིས་སློབ་གྲོགས་ས་དམར་བ་ཁོ་རང་དངོས་གནས་མི་ཡུལ་གྱི་
“དཀོན་མཆོག ” ལྟ་བུར་གྱུར་ཏེ། ཁོའི་བརྩམས་ཆོས་ཡོད་ཚད་མིའི་རིགས་ལ་སྨན་
པའི་ “བདུད་རྩི” འབའ་ཞིག་ཏུ་འགྱུར་བའི་སྨོན་འདུན་ཞུས་པ་ཡིན་ནོ།།
ཞེས་པ་འདིའང་བླ་ནག་སྐལ་ལྡན་རྒྱ་མཚོར་འབོད་པས་གངས་ལྗོངས་ཤེས་རིག་
ནོར་བུའི་གླིང་དུ་སྦྱར་བའོ།།
-226 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ལྷག་བསམ་འཁོལ་བའི་ཞུ་ཚིག་གཙང་མ།
-（གུར་ཀུམ་ཆུན་པོ》ལ་ཕུལ་བ།
--
ངས་འདི་ནས་ཐོག་མར་ （གུར་ཀུམ་ཆུན་པོ》གསར་དུ་བཏོན་ནས་བགྲང་བྱ་
བརྒྱུད་ལོན་པར་ཆེད་དུ་རྩོམ་སྒྲིག་པ་ལྷན་རྒྱུས་ལ་བཀྲ་ཤིས་བདེ་ལེགས་ཞུས་པ་ཡིན་ལ།
དེ་ནས་ཆབས་ཅིག་དེབ་འདིའི་འདས་ཟིན་པའི་བཤུལ་ལམ་ལ་ཕྱི་མིག་ཅིག་འཕངས་ན།
དེ་ཡང་སྤྱི་ལོ་ཆིག་སྟོང་དགུ་བརྒྱ་གོ་ལྔ་ལོར་ཤེས་རིག་ལ་དུང་ཞེན་ཟབ་པའི་གྲྭ་བཙུན་
སྐོར་ཞིག་གིས་གླེང་བསླངས་ཏེ། (གུར་ཀུམ་ཆུན་པོ༔ ཞེས་པའི་རྩོམ་རིག་སྒྱུ་རྩལ་གྱི་
དེབ་འདི་ཉིད་ཐོག་མར་པར་བསྐྲུན་འགྲེམ་སྤེལ་བྱས་ཤིང་། ཆེས་མགོ་མའི་དེབ་དེ་ནི་
གྲྭ་རྐྱང་ཁོང་ཚོར་དཔལ་འབྱོར་གྱི་ཆ་རྐྱེན་ཞན་པའི་སྟབས་ཀྱིས་སྣུམ་པར་ཞིག་ལས་
དཔར་མ་ཐུབ་པས། ནང་གི་རིན་ཐང་ལ་མི་ལྟོས་པར་ཕྱིའི་ཁ་དོག་གི་མཛེས་པ་ཙམ་
གྱིས་ཡོད་ཚད་ཐག་གཅོད་པར་དགའ་བའི་མི་སྣ་ཁག་ཅིག་གིས། མཐོང་ཆུང་གི་ཉམས་
ཀྱིས “འདི་ལྟ་བུ་ཞིག་གིས་བོད་ཀྱི་རིག་གནས་འཕེལ་རྒྱས་སུ་གཏོང་ཨེ་ཐུབ་བམ།” ཞེས་
མ་རངས་པའི་རྣམ་འགྱུར་བསྟན་མྱོང་སྐད། ཡིན་ནའང་ཁོ་ཚོས་གཞན་ཕན་ལྷག་
བསམ་གྱི་ཀུན་སློང་གཙང་མའི་སྒོ་ནས་མུ་མཐུད་འབད་བརྩོན་བགྱིས་པ་ལ་བརྟེན་ནས།
སྤྱི་ཚོགས་སྟེང་གི་ཤེས་ལྡན་མི་སྣ་དག་དང་བོད་ཀྱི་རིག་གནས་སློབ་གསོའི་ཕྱོགས་ལ་
ཐུགས་མོས་ཟབ་ཅིང་སྦྱིན་གཏོང་གི་ཕྱག་ཟུང་རིང་དུ་གྲོལ་བའི་རྒྱ་ཆེའི་བླ་སྤྲུལ་རྣམ་པ་
དང་སེར་སྐྱ་མང་བོའི་རྒྱབ་སྐྱོར་གྱི་སྦྲང་ཆར་སིམ་སིམ་བབས་ཏེ། (གུར་ཀུམ་ཆུན་པོའི་
-221.



བདེན་པའི་ལེའུ།
ལང་ཚོ་ལ་ཉམས་པ་མེད་པའི་མཛེས་སྡུག་གི་བཀྲག་མདངས་འཚེར་མགོ་བརྩམས། དེ་
ལྟར་ཁོ་ཚོས་ལོ་རེ་རེ་བཞིན་ （གུར་ཀུམ་ཆུན་པོ》རྒྱུན་ཆད་མེད་པར་འགྲེམ་སྤེལ་བྱས་
ཤིང་། ཕྱིའི་བཟོ་སྟངས་ཀྱི་སྒྱུ་རྩལ་ཇུས་འགོད་དང་ནང་གི་བརྩམས་ཆོས་ཀྱི་རིན་ཐང་
གང་ཐད་ནས་ཇེ་ལེགས་སུ་འགྲོ་བཞིན་འདུག་པ་མིག་མཐོང་ལག་ཟིན་གྱི་ཚུལ་དུ་ཡོད་དེ།
དཔེར་ན། མདུན་ཤོག་དང་རྒྱབ་ཤོག་ཕྱི་ནང་གི་རི་མོ་དང་འདྲ་པར། ཁ་བྱང་དང་
ཚོན་མདོག་གི་མཛེས་རིས། བར་བཅུག་རི་མོ་དང་རྩོམ་བྱང་སོགས་ཀྱི་བཀོད་སྒྲིག་རྣམས་
ཅུང་ལེགས་པའི་ཚད་གཞིར་སླེབས་ཏེ་ཀློག་པ་བོའི་མཛེས་རྟོག་གི་དགོས་མཁོ་དང་
མཐུན་ཞིང་། ནང་གི་བརྩམས་ཆོས་ཀྱི་ཕྱོགས་ནས་སྒྲུང་གཏམ་དང་སྙན་ངག ལྷུག་
རྩོམ་དང་གབ་ཚིག མཚར་གཏམ་དང་གནའ་གཏམ། སྒྱུར་རྩོམ་སོགས་རིག་རྩལ་
རྩོམ་ཡིག་གི་སྐོར་དང༌། ནང་བསྟན་དང་ཚན་རིག ལོ་རྒྱུས་དང་རྩོམ་རིག སྒྲ་རིག་
དང་རྩིས། གསོ་བ་རིག་པ་སོགས་གཞུང་ལུགས་ཀྱི་སྐོར། སྐད་ཡིག་དང་སློབ་གསོ།
རིག་གནས་དང་ཡུལ་སྲོལ་གོམས་གཤིས། སྤྱི་ཚོགས་ཀྱི་གནད་དོན་སྐོར་གྱི་དཔྱད་རྩོམ་
དང་ཆེད་རྩོམ་སོགས་རྩོམ་མཁན་ཚད་ལྡན་རྣམས་ཀྱི་བརྩམས་ཆོས་འདེམས་བཀོད་བྱས་
པས། བོད་ཀྱི་གཞུང་སྒེར་དུས་དེབ་དག་ལས་ (གུར་ཀུམ་ཆེན་པོ༔ ནི་སྣ་འཛོམས་རང་
བཞིན་གྱི་དཔེ་དེབ་ཆེས་ལེགས་གྲས་སུ་ཚུད་ཅིང་། གསར་རྩོམ་པ་མང་བོ་སྐྱེད་སྲིང་
བྱས་ནས་བོད་ཀྱི་རིག་གནས་འཕེལ་རྒྱས་ཀྱི་ཐད་ལ་ནུས་པ་བླ་ལྷག་ཏུ་བཏོན་པས། སྤྱི་
ཚོགས་སྟེང་ཀློག་མཁན་ཀྱི་དགའ་བསུ་ཆེན་པོ་ཐོབ་ཡོད། དེ་བས། རས་རྐྱང་གོས་དང་
ཆུ་འཁྱག་སྐོམདུ་བསྟེན་པའི་གྲྭ་རྐྱང་ཁོང་ཚོས་འདི་ལྟར་ （གུར་ཀུམ་ཆུན་པོ》མུ་མཐུད་
དུ་རྒྱུན་མ་ཆད་པར་པར་བསྐྲུན་བྱས་ཤིང་། རྒྱུ་སྤུས་ཀྱི་ཆ་ནས་ཀྱང་སྔོན་མ་དག་ལས་ཕྱི་
•228 -



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
མ་རྣམས་མངོན་གསལ་སྒོས་ཇེ་ལེགས་སུ་བཏང་འདུག་པར་སྙིང་ཐག་པ་ནས་བཀའ་
དྲིན་ཞུ་འོས་པའི་གནས་སུ་མཆིས་མོད། འོན་ཀྱང་དཔེ་དེབ་འདི་ཉིད་ཕྱོགས་གང་ཐད་
ནས་འཐུས་ཚང་དུ་གཏོང་བར་རང་ནུས་ཅི་ཡོད་འདོན་རྒྱུ་ནི་ང་ཚོ་ཐུན་མོང་གི་འོས་
འགན་ཡིན་པས། ཁོ་བོའང་འདིར་ཀློག་མཁན་ཞིག་གི་ངོས་ནས་ （གུར་ཀུམ་ཆུན་པོའི་
རྗེས་ཕྱོགས་ཀྱི་པར་བསྐྲུན་འགྲེམ་སྤེལ་སོགས་ཀྱི་སྐོར་ལ་རང་གི་བསམ་ཚོད་ཀྱིས་ལྟ་ཚུལ་
ཁ་ཤས་འདོན་འདོད་དོ།།
ད་ལྟ་བོད་ཀྱི་གཞུང་སྒེར་གང་རུང་ན་དུས་དེབ་དང་ལོ་དེབ་ཚགས་པར་སོགས་
གཅིག་རྗེས་གཉིས་མཐུད་ཀྱིས་དཔར་བསྐྲུན་བྱས་དང་བྱེད་ཀྱིན་ཡོད་ལ། དེ་དག་གིས་
ཕྱོགས་གང་ཐད་ནས་བོད་ཀྱི་རྩོམ་རིག་སྒྱུ་རྩལ་འཕེལ་རྒྱས་ཀྱི་ཆེད་དུ་ཞབས་འདེགས་མི་
དམན་པ་ཞུས་ཡོད་ཀྱང་། མང་ཤོས་ཤིག་གི་བརྩམས་ཆོས་ཀྱི་ཁ་ཕྱོགས་དང་དཔེ་ཆའི་
དབྱིབས་བཟོའི་སྒྱུ་རྩལ་སོགས་སྤྱི་ཁྱབ་ནས་རྣམ་པ་གཅིག་རྐྱང་གི་ལམ་དུ་སོང་སྟེ་ནམ་
ཡང་བསྐྱར་ཟློས་ཀྱི་ཁྲོད་ན་འཁོར་སྐྱོད་བྱེད་ཀྱིན་འདུག་པས། གནད་དོན་འདིའི་ཐད་
ནས་ （གུར་ཀུམ་ཆུན་པོས》སྔར་ཡོད་ཀྱི་ཆ་རྐྱེན་དག་རྨང་གཞི་བྱས་ཤིང་ལེ་ཚན་གསར་
བ་མང་བོ་ཁ་སྣོན་སྒོས་དུས་དེབ་དང་ཚགས་པར་ཁྱོད་ཀྱི་སྟོང་ཆ་དག་བསྐང་ཅི་ཐུབ་
བྱེད་པར་འབད་དགོས་ཏེ། དཔེ་ཆའི་ཕྱིའི་བཟོ་བཀོད་ཀྱི་རྣམ་པའི་ཆ་ནས། ཕྱི་ཤོག་གི་
མདུན་རྒྱབ་གཉིས་ལ་མཛེས་རིས་གྲགས་ཅན་དང་ཡང་ན་ལོ་རྒྱུས་དང་དུས་རབས་ཀྱི་
རྒྱབ་ལྗོངས་མཚོན་པ་འི་འདྲ་པར་ལེགས་གྲོས་ཀྱི་རི ག ས་བསྟུད་འགོད་བྱེད་པ་དང་།
མདུན་རྒྱབ་ཀྱི་ནང་ངོས་སུ་དེང་རབས་བོད་ཀྱི་རྩོམ་སྟེགས་སྟེང་གོ་གནས་མཐོན་པོ་ཟིན་
ཡོད་པའི་གྲྭ་བཙུན་རྩོམ་པ་བོ་རྣམས་ཕྱོགས་ཞེན་མེད་པར་འདྲ་པར་དང་ལོ་རྒྱུས་སོགས་
，-229-



བདེན་པའི་ལེའུ།
ཀྱི་ལམ་ནས་མཚམས་སྦྱོར་བྱས་ཤིང་ཁོང་ཚོའི་བརྩམས་ཆོས་དང་འབྲེལ་བའི་བགྲོ་གླེང་
གི་གླེང་སྟེགས་བསྐྲུན་རྒྱུ། ( གྲོང་བ་རྩོམ་པ་བོ་རྣམས་རྒྱལ་གཉེར་དུས་དེབ་མང་བོས་
མཚམས་སྦྱོར་བྱས་ཚར་ནས་གྲྭ་བ་ཚོ་ཤུལ་དུ་ལྷག་འདུག་པས་ཆེད་དུ་འདི་ལྟར་བཤད་པ་
ཡིན) བར་བཅུག་རི་མོ་ལ་བརྩམས་ཆོས་ཀྱི་ནང་དོན་དང་མཐུན་པའི་འཁྱུག་རིས་དང་
སྒྱུ་རྩལ་གྱི་བྲོ་བ་དངོས་ཤུགས་གཉིས་ཀར་མྱང་རྒྱུ་ཡོད་པའི་གནའ་དེང་གི་རི་མོ་སྣ་
ཚོགས་འདེམས་བཀོད་བྱེད་པ། རྩོམ་བྱང་གི་ཆ་ནས་དབུ་ཅན་དབུ་མེད་དང་འབྲུ་ཚ་
འཁྱུག་བྲིས་སོགས་ཀྱི་ཡིག་གཟུགས་འདྲ་མིན་རྣམས་དང་དེང་རབས་ཀྱི་འབྲི་སྟངས་སྣ་
ཚོགས་འོས་འཚམས་ཀྱིས་བཀོལ་སྤྱོད་བྱེད་པ་སོགས། དཔེ་ཆའི་ཕྱི་ངོས་ཐད་ཀྱི་མཛེས་
དཔྱོད་རིན་ཐང་ཇེ་ལེགས་སུ་བཏང་སྟེ་ཆེས་མཐོའི་སྤུས་ལེགས་ཀྱི་ཚད་གཞིར་བསླེབ་ཏུ་
འཇུག་པ་དང་། ནང་གི་རྩོམ་ཡིག་གི་ཕྱོགས་ནས། ད་ལྟའི་དཔེ་དེབ་མང་བོའི་སྟེང་སྙན་
ངག་གི་ཁྱབ་རྒྱུ་ཧ་ཅང་ཆེ་བས་འདིར་ཕྱེད་ཙམ་ཇེ་ཉུང་དུ་བཏང་ནས་དེའི་ཚབ་ཏུ་སྨྱུང་
གཏམ་དང་ལྷུག་རྩོམ་གྱི་གྲངས་ཚད་ཅུང་མང་དུ་གཏོང་རྒྱུ་དང་། འཛམ་གླིང་རྩོམ་
ཡིག་གྲགས་ཅན་གྱི་སྐོར་བསྒྱུར་འགོད་བྱེད་པ། སྙུག་གྲོགས་བསྒྲིགས་སའི་ལེ་ཚན་ཁ་
སྣོན་བྱེད་པ། ནང་བསྟན་ཆོས་ལུགས་དང་རིག་གནས་སྐོར་གྱི་དྲི་བ་དྲིས་ལན་འགོད་
པ། ཚན་རིག་ལག་རྩལ་དང་གློག་ཀླད་སོགས་ཀྱི་རྒྱུན་མཐོང་ཤེས་བྱའི་སྐོར་ངོ་སྤྲོད་
བྱེད་རྒྱུ། བརྡ་འཕྲིན་དང་འཕྲིན་གསར་བརྒྱུད་སྒྲོག་བྱེད་པ། ཞིང་ཕྱུགས་དང་ཚོང་
ལས་དཔལ་འབྱོར་འཕེལ་རྒྱུས་ཐད་ཀྱི་ཆེད་རྩོམ་འགོད་པ་སོགས་བྱས་ཏེ། སྣ་འཛོམས་
ཀུན་འདུས་ཀྱི་དཔེ་དེབ་ལེགས་པོ་ཞིག་ཏུ་བསྒྱུར་ནས་བོད་ཁམས་ཀྱི་ཆེས་བཟང་བོའི་
དཔེ་དེབ་ཀྱི་ཚད་གཞིར་མིང་ཐོ་འགོད་དུ་འཇུག་རྒྱུ་ནི་ཀློག་མཁན་བདག་གིས་འདིར་
-230-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
ཆེད་དུ་ཞུས་པའི་སེམས་གཏིང་གི་རེ་འདུན་ལགས་ཤིང་། དེ་ཉིད་ལེགས་འགྲུབ་འབྱུང་
ཐུབ་མིན་ནི་ཐད་དཀར་རྩོམ་སྒྲིག་པ་རྣམས་ཀྱིས་འདིའི་ཕྱོགས་ལ་མཁྱེན་པ་རྒྱ་བསྐྱེད་དེ་
ཐུགས་གཞིག་ཟབ་མོ་གནང་ནས་གོང་གསལ་བསམ་ཚུལ་དག་རྗེས་ཕྱོགས་དངོས་སུ་
ལག་བསྟར་བྱེད་པར་འབད་བརྩོན་གནང་བར་འཚལ།
མཇུག་མཐར་ （གུར་ཀུམ་ཆུན་པོའི་མཛད་འཕྲིན་བསྐལ་བརྒྱར་བརྟན་ཞིང་རེ་
བའི་འབྲས་བུ་ས་ཆེན་གྱི་མཐའ་རུ་སོན་པར་གྱུར་ཅིག་ཅེས་ཀློག་མཁན་བླ་ནག་སྐལ་ལྡན་
རྒྱ་མཚོས་ལྷག་བསམ་འཁོལ་བའི་ཞུ་ཚིག་གཙང་མ་ཕུལ་བ་ལགས་སོ།།
-131-



བདེན་པའི་ལེའུ།
མཇུག་གི་གཏམ།
དེབ་འདིའི་ནང་གི་རྩོམ་ཡིག་གསར་བ་ཁག་ཅིག་ལས་གཞན་མང་བོ་ཞིག་དེ་སྔ་
དུས་དེབ་དང་ཚགས་པར་སྣ་ཚོགས་ཀྱི་སྟེང་དུ་བཀོད་ཚར་ཡོད་མོད། ཡིན་ནའང་དེ་
དག་ད་ལྟ་བཀླག་དགོས་ཚེ་འཚོལ་རྒྱུ་ཧ་ཅང་དཀའ་མོ་ཆགས་འདུག་པས་འདིར་ཕྱོགས་
བསྒྲིགས་བྱེད་དོན་ནི་འཚོལ་སླ་བ་དང་བལྟ་བདེ་བའི་ཆེད་དུ་ཡིན།
ང་རང་ཉིད་ནི་བློ་གྲོས་དམན་ལ་རིག་པ་རྟུལ་པའི་མི་ཞིག་ཡིན་པས། འདིར་བྲིས་
པའི་དཔྱད་གཏམ་གྱི་རིགས་འདྲ་བ་འདི་ཚོས་རང་ཉིད་ཀྱི་སློབ་སྦྱོང་གི་གོམ་འགྲོས་ལ་
སྐུལ་ལྕག་ཙམ་ཐེབས་པ་ལས་མི་གཞན་མང་བོ་ཞིག་ལ་ཕན་ཐོགས་རྒྱུ་དཀའ་བས་ན།
ནོར་འཆུག་གང་ཡོད་དང་བཤད་ཉེས་གང་བྱས་དག་ལ་ཀློག་པ་བོ་ཡོངས་ལ་དགོངས་
དག་ཞུ་རྒྱུ་དང་། གཟུར་གནས་མཁས་དབང་རྣམས་ཀྱིས་སློབ་སྟོན་དང་དགོངས་
འཆར་ལྷུག་སྩོལ་གནང་བར་གསོལ་བ་འདེབས་པ་ལགས།
དེ་བཞིན་དཔེ་དེབ་འདི་ནི། བདག་ལ་ད་བར་འཚོ་བ་དང་སློབ་སྦྱོང་གི་མཐུན་
རྐྱེན་སོགས་སྦྱར་བའི་ཕ་མ་གཉིས་དང་གཅེན་པོ་བཀའ་དྲིན་ཅན་ཀླུ་སྨྱོན་ཧེ་རུ་ཀ་སོགས་
སྤུན་མཆེད་རྣམས་ལ་བཀའ་དྲིན་རྗེས་དྲན་དང་། ད་བར་ཤེས་རིག་གི་བདུད་རྩི་སྩོལ་
མྱོང་བའི་ར་རྒྱུའི་ཤེས་རིག་ནོར་བུའི་སློབ་གླིང་གི་དགེ་རྒན་དམ་པ་ཨ་ཁུ་འཇིགས་མེད་
རྒྱལ་མཚན་དང་ཨ་ཁུ་ཚུལ་ཁྲིམས། ཨ་ཁུ་ཡོན་ཏན། རྒན་གཅོད་པ་ཚེ་རིང་སོགས་སློབ་
དཔོན་རྣམས་ཀྱིས་ཐུགས་བརྩེ་བས་རྗེས་སུ་བཟུང་ནས་བསྐྱངས་པར་བཀའ་དྲིན་ཞུ་
-231-



གཟི་མིག་གསུམ་པའི་དཔྱད་བརྗོད་ཕྱོགས་བསྒྲིགས།
རྟེན་དུ་ཕུལ་བ་ལགས།
མཇུག་མཐར་དེབ་འདི་པར་སྐྲུན་བྱེད་པ་ལ་དཔལ་འབྱོར་གྱི་འགྲོ་སོང་ཆ་ཚང་གི་
སྦྱིན་བདག་གནང་མཁན་སྲས་མོ་ལིས་ཡན་ནེང་(# #F ) དང་། པར་འདེབས་ཀྱི་
ཐད་ལ་རོགས་རམ་ཚད་མེད་གནང་མཁན་གྲོགས་རྟ་ནག་བཟོད་པ་དང་། མེ་ལྕེ།
ཡེ་ཤེས་མཚོ་མོ། དེ་བཞིན་དཔེ་དེབ་འདི་ཉོ་མཁན་གྱི་ཀློག་པ་བོ་ཡོངས་ལ་སེམས་གཏིང་
ནས་ཐུགས་རྗེ་ཆེ་ཞུས་པ་ཡིན།
རྩོམ་པ་བོས་སྤྱི་ལོ་༢༠༡༠ལོའི་ཟླ་༨ཚེས་༢༩ལ།
233



༄༅།། བདེན་པའི་ལེའུ།
རྩོམ་པ་པོ། བླ་ནག་པ་སྐལ་ལྡན་རྒྱ་མཚོས་བརྩམས།
རྩོམ་སྒྲིག་འགན་འཁུར་པ། ཡེ་ཤེས་མཚོ་མོ།
མདུན་ཤོག་མཛེས་རིས་པ། ཕག་མོ། སྐལ་ལྡན་རྒྱ་མཚོ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ཀན་སུའུ་ཞིན་ཧྭ་པར་ཁང་།
དེབ་ཚད། ཧོ་སྨིས 880xཧོ་སྨིས 1230
དཔར་ཤོག 7.75
ཡིག་གྲངས། ཁྲི 12
པར་ཐེངས། 2010 ལོའི་ཟླ 12 པར་པར་གཞི་དང་པོ་བསྒྲིགས།
དཔར་ཐེངས། 2010 ལོའི་ཟླ 12 པར་དཔར་ཐེངས་དང་པོ་དཔར།
1/32
དཔར་གྲངས། 1 - 1 000
དཔེ་རྟགས། ISBN 978-7-5421-1767-0
རིན་གོང་། སྒོར 18.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག་
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ།



༧
གཟི་དཔེ་ཚོགས།
ཀྱིས་
IsBN 978-7-5421-1757-0
9l78 75 42117670">
( Ed);f87:18.00 TU
